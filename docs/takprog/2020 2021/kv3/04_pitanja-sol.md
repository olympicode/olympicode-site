Дефинишимо са $d_i = \frac{y_i - x_i}{k_i} + 1$. У $i$-том упиту је потребно израчунати суму тачно $d_i$ бројева.

## Први подзадатак
Као помоћ потребно је користити формулу за суму првих $n$ природних бројева $\sum_{i=1}^{n} i= \frac{n\cdot(n+1)}{2}$

Решење за $i$-ти упит можемо записати у обликз $\sum_{j = 0}^{d_i -1} (x_i + j \cdot k_i) = \sum_{j = 0}^{d_i-1} x_i + k_i \cdot \sum_{j = 0}^{d_i-1} j = 
d_i \cdot x_i + k_i \cdot \frac{(d_i - 1)\cdot d_i}{2}$. Последње написану формулу можемо израчунати у временској и меморијској сложености $O(1)$ по упиту.

## Други подзадатак
Поред формуле из првог подзадатка потребно је искористити формулу за суму првих $n$ квадрата природних бројева  $\sum_{i=1}^{n} i^2= \frac{n \cdot(n+1) \cdot(2n+1)}{6}$

На сличан начин можемо решити и други подзадатак, уз мало већу манипулацију са математичким формулама. Тако да решење можемо представити у облику $\sum_{j = 0}^{d_i -1} (x_i + j\cdot k_i)^2 = \sum_{j = 0}^{d_i -1} (x_i^2 + 2\cdot x_i \cdot k_i \cdot j + (j\cdot k_i)^2) = \sum_{j = 0}^{d_i -1} x_i^2 + 2\cdot x_i \cdot k_i \cdot \sum_{j = 0}^{d_i -1} j + k_i^2 \cdot \sum_{j = 0}^{d_i -1} j^2 = d_i \cdot x_i^2 + 2 \cdot x_i \cdot k_i \cdot \frac{d_i\cdot (d_i - 1)}{2} + k_i^2 \cdot \frac{(d_i -1)\cdot d_i \cdot (2 \cdot d_i - 1)}{6}$. Слично као и у првом подзадатку, наведени израз можемо израчунати у временској и меморијској сложености $O(1)$ по упиту.

## Трећи подзадатак:
У $i$-том упиту можемо проћи кроз свих $d_i$ бројева и израчунати њихову суму. У најгорем случају за наш програм потребно је $N$ итерација по упиту (на пример $x_i=1, y_i=N, k_i=1$). Временска сложеност описаног алгоритма је $O(NQ)$.

## Четврти подзадатак:
Алгоритам описан у трећем подзадатку је ефиксан за упите чија је вредност $d_i$ релативно мала. Поставићемо границу $B$, и сваки упит за који важи $d_i \leq B$ обрадићемо као и у трећем подзадатку. У случају $d_i > B$, вредност броја $k$ не може бити већа од $\frac{N}{B}$. Направићемо матрицу $D$ димензије $\frac{N}{B} \times N$, где вредност $D[i][j]$ представља $\sum A_x$ тако да важи $x \mod i = j \mod i$ и $x\leq j$. Описану матрицу можемо израчунати у временској сложености $O(\frac{N^2}{B})$, слично поступку прерачунавања префиксних сума. Када израчунамо матрицу $D$ одговор на упит $(x_i, y_i, k_i)$, за који важи $d_i > B$ можемо добити као $D[k_i][y_i] - D[k_i][x_i] + A_{x_i}$ y временској сложености $O(1)$. Коначан алгоритам који комбинује претходна два у зависности од вредности $d_i$ има временску сложеност $O(\frac{N^2}{B} + Q \cdot B)$ и меморијску $O(\frac{N^2}{B})$. Ако константу $B$ поставимо на вредност $B$~$\sqrt N$ добили смо алгоритам временске сложености $O(N \sqrt N + Q \sqrt N)$ и меморијске $O(N\sqrt N)$.

Приметити да меморијску сложеност алгоритма можемо побољшати ако упите за које важи $d_i > B$ обрађујемо у групама по истој вредности $k_i$ (нпр. прво обрадимо све упите за које важи $k_i = 1$, затим $k_i = 2$ итд). У овом случају је довољно памтити само један низ $D$ који би се након сваке групе једнаких ресетовао на $0$. Постоје и многи други начини оптимизације меморије на линеарну, међутим то се не захтева за максималан број бодова у задатку.

