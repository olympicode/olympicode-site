Коца се сетио да, као што је обичај, иза баштенског реквизита који је добио на поклон од другара држи шпил карата. Овај шпил је помало необичан, и састоји се од $N$ карата обележених природним бројевима
$A_1, A_2, \dots, A_N$.

Одлучио је да са друговима игра следећу игру:

* Коца, као први играч, узима колико год жели карата са врха шпила (а барем једну). За број поена који је освојио, $P_1$, узима се збир бројева на картама које је узео.
* Уколико је пребацио границу $K$, односно $P_1 > K$, Коца губи игру.
* У супротном, противник узима колико год жели карата са врха остатка шпила (може и ниједну), и добија $P_2$ поена, колико износи збир карата које је узео.
* Уколико је противник пребацио границу, односно $P_2 > K$, Коца побеђује.
* У супротном, побеђује онај играч који има више поена. Уколико $P_1 = P_2$, побеђује Коца.

Коца не планира да промеша шпил, тако да ће карте које узимају он и противник бити извучене редом: $A_1$, па $A_2$, и тако даље, до $A_N$. Занима га да ли постоји број карата који треба да извуче тако да сигурно побеђује, ма колико карата његов противник одлучи да извуче.

Коца је веома радознао, тако да у сваком примеру, уместо за једну ситуацију, треба дати одговор за $T$ различитих ситуација (свака ситуација је нови шпил карата).

## Опис улаза
У првом реду улаза налази се један цео броj $T$: број ситуација за које је потребно одредити да ли Коца сигурно побеђује. У наставку улаза је дато $T$ описа ситуација, где се свака састоји из два реда:

У првом реду описа налазе се два цела броја $N$ и $K$: број карата у шпилу и граница у поенима коју играчи не смеју премашити.

У другом реду описа налази се $N$ целих бројева $A_1, A_2, \dots, A_N$: бројеви на картама, редом од прве до последње у шпилу.

## Опис излаза
За сваку од $T$ ситуација (редом) исписати по један ред излаза: `da` ако Коца може да одабере број карата које извлачи тако да сигурно победи, и `ne` у супротном.

## Ограничења
* $1 \leq T \leq 20$
* $1 \leq N \leq 100000$
* $1 \leq K \leq 10^9$
* $1 \leq A_i \leq 10^9$

Тест примери су подељени у три дисјунктнe групe:

* У тест примерима вредним $?$ поена: $1 \leq N \leq 1000$.
* У тест примерима вредним $?$ поена: унутар сваке ситуације, све карте су обележене истим бројем.
* У тест примерима вредним $?$ поена нема додатних ограничења.

## Примери
### Пример 1
#### Улаз
~~~
2
5 10
2 5 3 4 8
2 1000
100 200
~~~

#### Излаз
~~~
da
da
~~~

#### Објашњење
У првој ситуацији, Коца може да узме прве две карте и освоји $7$ поена. То је мање од $10$, тако да је на потезу његов противник, који ће ако извуче мање од три карте имати мање или исто поена као Коца, а
ако извуче све три имати више од дозвољених $10$. Дакле, Коца сигурно побеђује.

У другој ситуацији, Коца може да узме све карте и тиме сигурно има више поена од противника.

### Пример 2
#### Улаз
~~~
1
5 30
11 12 13 14 15
~~~

#### Излаз
~~~
ne
~~~

#### Објашњење
Коца може да извуче највише две карте без премашивања $30$ поена. Шта год да уради, противник може да узме наредне две карте и победи.
