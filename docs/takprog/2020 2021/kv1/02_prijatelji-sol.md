## Решење за $N, M \leq 10$:
За свако познанство помоћу рекурзије или битмаски фиксирамо да ли је **пријатељство** или **непријатељство**. Пробамо све могућности за сва познанства и узмемо најбољу комбинацију. Временска сложеност је $O(2^M\cdot(N+M))$

## Решење за $A_i = 1$:
Пошто су дружељубивости свих људи позитивне, никада нам се неће исплатити да имамо **непријатељства**, тј. сва познанства ће бити **пријатељства**. Дакле, ако са $P_i$ означимо број познаника (односно и пријатеља) особе $i$, наше решење ће бити $\sum^{N}_{1} A_i\cdot P_i$. Пошто важи $A_i = 1$ за свако $i$, та сума је еквивалентна $\sum^{N}_{1} P_i$. Детаљнијом анализом ове суме можемо закључити да она износи $2\cdot M$, јер свако познанство повећава нашу суму за 2. Временска сложеност је $O(N+M)$ или $O(1)$ у зависности од имплементације.

## Главно решење:
Означимо поново број пријатеља особе $i$ са $P_i$, а број непријатеља са $Q_i$. Онда је наш крајњи резултат $\sum^{N}_{1} A_i \cdot (P_i - Q_i)$, по тексту задатка. Можемо уочити да је ово еквивалентно томе да за свако пријатељство између особа $x$ и $y$ доприноси резултату $A_x + A_y$, док свако непријатељство доприноси резултату $-(A_x + A_y)$. Пошто желимо да максимизирамо наш резултат, свако познанство за које важи $A_x + A_y \geq 0$ ћемо поставити као пријатељство, а свако познанство за које важи $A_x + A_y < 0$ ћемо поставити као непријатељство. Може се приметити да је у том случају наше решење $\sum^{M}_{1} |A_{X_i} + A_{Y_i}|$. Временска сложеност је $O(N+M)$.

