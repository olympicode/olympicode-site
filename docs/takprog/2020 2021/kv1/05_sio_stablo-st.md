Као што сви знамо, врачаре могу да предвиде неке непредвидиве догађаје као што је пролазак неког такмичара на Српску информатичку олимпијаду (СИО). За ту намену користи се СИО стабло.

СИО стабло је дрво у дворишту врачаре Миљане (нико није сигуран зашто се ова чудна биљка не зове СИО дрво). Ово дрво се састоји из $N$ места гранања, које ћемо звати чворовима, и $N-1$ грана. Чворови су нумерисани бројевима од $1$ до $N$. Наравно, могуће је доћи од сваког чвора до свих других чворова крећући се само по гранама. На свакој грани урезано је по једно слово из скупа $\{\text{"S", "I", "O"}\}$.

Пар чворова $(U, V)$ је СИО пар ако је на гранама на најкраћем путу (путу који не прелази преко исте гране више пута) између чворова $U$ и $V$ свако од слова $\text{"S"}$, $\text{"I"}$ и $\text{"O"}$ урезано исти број пута.

Врачара Миљана тврди да ће на СИО проћи особа која успе да израчуна број СИО парова чворова $(U, V)$ за које важи $1 \leq U < V \leq N$. Напишите програм који израчунава овај број како бисте проверили да ли је врачара Миљана у праву.

## Опис улаза
У првом реду улаза налази се један цео број $N$. У наредних $N-1$ редова налазе се описи грана. У сваком реду по два цела броја $U$ и $V$, и по једно слово из скупа $\{\text{"S", "I", "O"}\}$, раздвојени размацима.

## Опис излаза
На излаз испишите број СИО парова чворова $(U, V)$ за које важи $1 \leq U < V \leq N$.

## Ограничења
- $1 \leq N \leq 3 \times 10^5$

Тест примери су подељени у 5 дисјунктних група:

- У тест примерима вредним $8$ поена: слово $\text{"S"}$ је урезано на тачно једној грани.
- У тест примерима вредним $12$ поена: $N \leq 1000$.
- У тест примерима вредним $20$ поена: за свако $1 \leq k < N$ постоји грана између $k$ и $k+1$.
- У тест примерима вредним $20$ поена: за сваки $2 \leq k \leq N$ постоји грана између $k$ и $\lfloor \frac{k}{2} \rfloor$.
- У тест примерима вредним $40$ поена: нема додатних ограничења.

## Примери
### Пример 1
#### Улаз
```
6
4 1 S
5 6 O
1 5 I
1 2 S
3 1 S
```

#### Излаз
```
3
```

#### Објашњење
Парови $(2, 6)$, $(3, 6)$, $(4, 6)$ су СИО пар.
