Врачара Миљана је после дугогодишњег путовања по свету на својој светској тури одлучила да се врати кући. После свих упознатих обожавалаца, лудих предсказања и незаборавних враголија, схватила је да јој је тренутно само потребна топлина сопственог дома и породице. Тако је, после опроштајног предсказања у Вухану, где је предвидела неки вирушчић, спаковала кофере и упутила се ка домовини свих врачара - Врачару.

Код куће су је сви дочекали са радошћу, слављем и разним поклонима. Како то обично бива, од једног старог друга из школске клупе је добила омиљен поклон свих протагониста информатичких задатака - један број. Када је видела ово одмах се сетила да је негде на својој тури научила o *чврстим бројевима*. Број је чврст уколико важи следећи услов: ако су цифре на $i$-тој и $j$-тој позицији, при чему $j>i$, једнаке $c$, тада је цифра на $k$-тој позицији такође једанка $c$, за свако $i\leq k\leq j$. Тако су на пример бројеви $233441$ и $335$ чврсти, док $121$ није.

Да би показала шта је научила, одлучила је да промени неке цифре поклоњеном броју тако да постане чврст. Специјално, она може променити број тако да има водеће нуле, али те цифре **се још увек рачунају** у услов да је број чврст. То значи да ако је на поклон добила број $1210$, није валидно решење да пребаци прву цифру у $0$ и добије $0210$​. Помозите Миљани да нађе најмањи број цифара које је неопходно променити да би број био чврст.

## Опис улаза
Прва и једина линија улаза садржи природан број $N$, који представља број који је Миљана добила. Гарантује се да $N$ нема водећих нула.

## Опис излаза
У једину линију излаза испишите најмањи број цифара које је потребно променити да би добијени број постао чврст.

## Ограничења
-   $1 \leq N < 10^{100.000}$

Тест примери су подељени у 5 дисјунктних група:

-   У тест примерима вредним $10$ поена: $N \leq 10^6$
-   У тест примерима вредним $10$ поена: све цифре почетног броја су $0$ или $1$.
-   У тест примерима вредним $30$ поена: $N \leq 10^{100}$
-   У тест примерима вредним $30$ поена: $N \leq 10^{10.000}$
-   У тест примерима вредним $20$ поена: Без додатних ограничења

## Примери
### Пример 1
#### Улаз
```
202201
```

#### Излаз
```
1
```

#### Објашњење
Могуће је променити другу цифру у $2$, након чега број постаје $222201$, који је чврст.

### Пример 2
#### Улаз
```
10001
```

#### Излаз
```
1
```

#### Објашњење
Могуће је променити прву цифру у $0$ тако да број постане $00001$, који је чврст. Приметимо да овде након замене и даље рачунамо водеће нуле.
