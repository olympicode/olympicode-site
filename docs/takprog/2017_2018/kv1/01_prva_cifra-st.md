Мабу и Џо много воле да продају палачинке. Како је у овим хладним децембарским данима потражња за палачинкама значајно опала они су приморани да кратке зимске дане додатно прекрате замишљајући различите бројеве. Мабу је замислио природан број $A$, док је Џо замислио природан број $B$.

За неки природан број $X$  кажемо да је *лепши* од природног броја $Y$ ако је прва цифра слева броја $X$ већа од прве цифре слева броја  $Y$, или ако су им прве цифре слева једнаке и број $X$ је већи од броја $Y$.

Мабуа и Џоа интересује који је од датих бројева $A$ и $B$ *лепши*.

## Опис улаза
У првој и јединој линији стандардног улаза налазе се два **различита** броја $A$ и $B$, бројеви које су замислили Мабу и Џо редом.

## Опис излаза
На стандардни излаз је потребно исписати *лепши* од бројева $A$ и $B$.

## Пример 1
### Улаз
```
4506 29985
```

### Излаз
```
4506
```

## Пример 2
### Улаз
```	
777 778
```

### Излаз
```
778
```



## Објашњење примера 
У првом примеру  $A = 4506$  и $B = 29985$. Прва цифра слева броја $A$ је већа од прве цифре слева броја $B$ ($4 > 2$), тако да је број $A$ *лепши* од броја $B$.

У другом примеру $A =777$  и $B= 778$. Прва цифра слева броја $А$ је једнака првој цифри слева броја $B$ (обе износе $7$), како важи $778 > 777$ односно $B > A$, број $B$ је лепши од броја $A$.

## Ограничења

* $1 \leq A,B \leq 10^9$.
* Бројеви $A$ и $B$ су различити.

Тест примери су подељени у četiri дисјунктнe групe:

* У тест примерима који вреде $20$ поена бројеви $A$ и $B$ имају једнак број цифара.
* У тест примерима који вреде $20$ поена све цифре у броју $A$ су једнаке и све цифре у броју $B$ су једнаке.
* У тест примерима који вреде $20$ поена важи $A = B + 1$ или $B = A + 1$.
* У тест примерима који вреде $40$ пеона нема додатних ограничења.

