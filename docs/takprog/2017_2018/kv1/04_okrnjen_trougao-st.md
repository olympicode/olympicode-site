Док је преносио велики стаклени троугао Цими је за тренутак изгубио равнотежу те је треће теме троугла ударило о под (приметити да како Цими има само две руке могао је у јединици времена да држи само $2$ темена великог стакленог троугла). Од некада великог стакленог троугла остао је један стаклени многоугао који је Цимију остао у рукама док се остатак стакла при контакту са тлом разбио у неупотребљиво мале комадиће.
Цимију је овај догађај био изузетно занимљив и жели да о њему разговара са осталим радницима али размишља да мало измени причу како би умањио штету коју је направио, која се изражава у површини стакла која је сада неупотребљива.
Помозите Цимију тиме што ћете му за дати прост многоугао (не обавезно конвексан) рећи колика је минимална разлика у површинама између њега и троугла који га садржи а са њим дели бар једну страницу.

## Опис улаза
У првој линији стандардног улаза налази се цео број $n$ који представља број темена многоугла.
У наредних $n$ линија стандардног улаза налазе се по два цела броја $x_i, y_i$ који представљају координате темена многоугла. (Узаступна темена као и прво и последње деле страницу)

## Опис излаза
У једином реду стандардног излаза написати реалан број који представља минималну разлику дефинисану у тексту задатка.
Уколико не постоји ни један троугао који одговара опису исписати $-1$.

## Пример 1
### Улаз
```
4
2 0
0 2
0 5
5 0
```

### Излаз
```
2
```

## Пример 2
### Улаз
```
4
0 0
1 1
2 0
1 7
```

### Излаз
```
1
```

## Објашњење примера

У $1$. примеру оптимално је одабрати троугао са координатама темена $(0,0)$, $(5,0)$ и $(0,5)$.

У $2$. примеру оптимално је одабрати троугао са координатама темена $(0,0)$, $(2,0)$ и $(1,7)$.

## Ограничења

* $3 \leq n \leq 10^5$.
* $-10^9 \leq x_i, y_i \leq 10^9$.
* У 50% примера важи $n \leq 1000$.

## Напомена

Уколико не постоји тражени троугао, ваш програм мора исписати цео број $-1$. У супротном, ако је ваш програм исписао број $a$, а решење комисије је реалан број $b$, ваше решење се прихвата као тачно под условом да важи $\frac{|a-b|}{b} \leq 10^{-6}$ или важи $|a-b| \leq 10^{-6}$.
