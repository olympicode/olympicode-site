Посматрајмо све $K$-елементне подскупове скупа симбола $x_1, \ldots, x_n$, где је $x_i$ $i$-то слово енглеске абецеде. У свакој замени симбола конкретним вредностима, сваки од ових подскупова ће имати максимални елемент. Приметимо да вредност тог максималног елемента не може бити мања од $K$-те вредности по величини од свих $N$ вредности. Штавише, тачно један од тих подскупова ће садржати $K$-ти елемент по величини од свих као свој максимум, и то онај подскуп који садржи најмањих $K$ елемената. Дакле, овај максимум ће бити уједно и минимални максимум по свим $K$-елементним подскуповима.

Решење је, дакле, наћи максимум за све $K$-елементне подскупове а затим минимум свих тих вредности. Израчунајмо дужину формуле у зависности од $K, N$. Постоји $\binom{N}{K}$ $K$-елементних подскупова. Запис максимума за сваког од њих ће се састојати од $4K-3$ карактера. Затим, неопходно је израчунати минимум свих ових вредности за шта је потребно још $3(\binom{N}{K}-1)$ карактера. Дакле, укупан број карактера је $(4K-3)\binom{N}{K} + 3(\binom{N}{K}-1)$. Овај израз се може упростити и износи $4K\binom{N}{K} - 3$. "Најгори" случај је $N=12, K=6$ или $N=12, K=7$ и тада је број карактера $22173$, што је свакако мање од $30000$.

## Смернице за алгоритам

Сви $K$-елементни подскупови неког скупа могу се генерисати рекурзивном функцијом или у језику C++ функцијом `next_permutation` примењеном на низ који се састоји од $N-K$ нула и $K$ јединица, тим редом.


