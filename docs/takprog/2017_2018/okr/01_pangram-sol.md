Означимо број појављивања карактера **?** у стрингу $A$ са $U$, а скуп слова енглеске абецеде која се не појављују у стрингу $A$ са $S$. Једним проласком кроз стринг можемо лако наћи ове вредности. Уколико се неко слово појављује више од једном можемо одмах закључити да реконструкција није могућа и прекинути извршавање програма.

Сада знамо да треба заменити тачно $|S|$ карактера **?** словима енглеске абецеде како би добијена реченица била савршен панграм. Како морамо заменити све карактере **?**, следи да треба заменити тачно $R=U-|S|$  њих размацима. Притом, ако важи  $U < |S|$ није могуће додати сва недостајућа слова, па је ово још један случај у ком закључујемо да реконструкција није могућа.

Остало је још извршити саму реконструкцију тј. распоредити слова и размаке. Треба имати у виду да није свеједно на који начин ово радимо. На пример, ако прво додамо свих $|S|$ слова  (тј. заменимо првих $|S|$  карактера **?** словима) можда неће бити могуће поставити свих $R$ размака (нпр. због услова да два размака не смеју бити суседи). Приметимо да је увек могуће додати слово, али није увек могуће додати размак. Стога, вршићемо реконструкцију тако да *greedy* додајемо размаке док не додамо свих $R$. Другим речима, крећемо се кроз стринг $A$ са лева на десно, и на свакој позицији постављамо размак уколико су сви услови испуњени: на тој позицији је карактер **?**, нисмо на почетку/крају стринга, ниједан од два суседна карактера није размак. У супротном, додајемо једно од недостајућих слова из скупа $S$. Када на овај начин додамо свих $R$ размака, све преостале карактере **?** мењамо преосталим недостајућим словима из скупа $S$ и исписујемо добијени стринг као решење задатка. Није тешко показати да се на овај начин може додати максималан број размака, те да уколико оваква процедура није у стању да дода свих $R$, дошли смо до трећег и последњег случаја у ком је немогуће извршити реконструкцију. 
