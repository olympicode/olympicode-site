Морепловац Брле је у једној од својих пустоловина набасао на ново, неоткривено острво. Када је покушао да приђе острву угледао је реченицу исписану огромним словима у песку. Нажалост, палмини листови прекривају делове плаже, па неки делови реченице нису видљиви. Познато је да је исписана реченица савршен панграм (садржи свако слово енглеске абецеде **тачно једном**) и састоји се искључиво од слова енглеске абецеде и размака. Притом, не постоје два суседна размака, и реченица не почиње нити се завршава размаком. Ваш задатак је да помогнете Брлету да реконструише исписану реченицу, уколико је то могуће. 

## Опис улаза
У првој линији стандардног улаза налази се број $N$. У другој линији стандардног улаза налази се стринг $A$ дужине $N$, који представља исписану реченицу из Брлетове перспективе. Притом важи: 

 - $A$ се састоји искључиво од слова енглеске абецеде (слова из скупа $\{a \dots z\}$), карактера **_** који означавају размаке, и карактера $?$ који означавају палмине листове тј. карактере (слова или размаке) који нису видљиви.
 - У $A$ не постоје два суседна размака, а ни први и последњи карактер $A$ нису размаци.

## Опис излаза
У првом и једином реду стандардног излаза исписати стринг $B$, који представља реконструисану реченицу. Притом мора да важи: 

 - $B$ се састоји искључиво од слова енглеске абецеде и карактера **_** који означавају размаке.
 - У $B$ не постоје два суседна размака, а ни први и последњи карактер $B$ нису размаци.
 - $B$ je савршен панграм.
 - Могуће је добити $B$ од $A$ искључиво низом замена карактера $?$ словима енглеске абецеде или размацима.

Уколико има више решења, исписати било које. Уколико такво $B$ не постоји (тј. реконструкција није могућа) Брле сања и потребно је исписати стринг `SAN` (великим словима).

## Пример 1
### Улаз
```
29
abc????ghijklm_nopqrst???xyz?
```

### Излаз
```
abcdfe_ghijklm_nopqrstu_vxyzw
```

## Пример 2
### Улаз
```
28
abcdefghijklmnopqrstuvwxy???
```

### Излаз
```
SAN
```

## Објашњење примера
У првом примеру можемо претпоставити да прва серија палминих листова прекрива карактере $dfe\_$, друга $u\_v$, а трећа $w$. Овако добијамо савршен панграм који испуњава све услове.

У другом примеру је немогуће заменити три палмина листа карактерима тако да се добије савршен панграм који испуњава све услове, па је у питању сан.

## Ограничења

* $1 \leq N \leq 250$.

Тест примери су подељени у пет дисјунктних група:

* У тест примерима који вреде 15 поена важи $1 \leq N \leq 26$.
* У тест примерима који вреде 15 поена нема палминих листова.
* У тест примерима који вреде 15 поена постоји највише један карактер прекривен палминим листом.
* У тест примерима који вреде 15 поена цела реченица је прекривена палминим листовима.
* У тест примерима који вреде 40 поена нема додатних ограничења.
