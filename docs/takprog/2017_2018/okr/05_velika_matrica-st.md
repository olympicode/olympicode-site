Прошло је време игре, уживања и разоноде. Прошло је време малих матрица. Данас су рачунари невероватно брзи и могу извршити и до $10^{100}$ команди у секунди. Из тог разлога комисија вам је спремила једноставан задатак са једном матрицом и много интересантних упита. 

У овом задатку вам је дата матрица димензије $n \cdot m$ - матрица има тачно $n$ врста и тачно $m$ колона. За свако $i$ ($1 \leq i \leq n$) и $j$ ($1 \leq j \leq m$) вредност на позицији ($i,j$) у матрици $A$ је дефинисано на следећи начин:

$A_{i,j}$ = ($i$ + $j$) mod $M$

Операција $X$ $mod$ $M$ представља остатак који даје број $X$ при дељењу са $M$.

Потребно је одговорити на $q$ упита облика : Наћи суму свих бројева у подматрици матрице А са горњим левим теменом ($x_l,y_l$) и доњим десним теменом($x_r,y_r$) по модулу $10^9+7$. Подматрица матрице А са наведеним ограничењима обухвата све елементе $A_{i,j}$ такве да важи  $x_l \leq i \leq x_r$ , $y_l \leq j \leq y_r$.

## Опис улаза
У првој линији стандардног улаза налазе се бројеви $n$, $m$, $M$ -- број врста матрице $A$, број колона матрице $A$ и модул $M$ описан у тексту задатка, редом. Друга линија стандардног улаза садржи број $q$, број упита на које је потребно одговорити. Наредних $q$ линија садрже по четири броја, који предстаљају, редом, врсту горњег левог темена подматрице, колону горњег левог темена подматрице, врсту доњег десног темена подматрице и колону доњег десног темена подматрице.

## Опис излаза
На стандардном излазу у $q$ редова одговорити на упите описане у тексту задатка, тачније у $i$-тој линији стандардног излаза исписати суму тражене подматрице по модулу $10^9+7$ из $i$-тог упита.

## Пример
### Улаз
```
5 4 3
3
1 2 4 3
2 3 4 4
3 3 3 3
```

### Излаз
```
7
6
0
```

## Објашњење примера
Матрица је димензија $5 \cdot 4$, $M=3$. Матрица изгледа:

```
2 0 1 2
0 1 2 0
1 2 0 1
2 0 1 2
0 1 2 0
```
                    
У првом упиту, горње лево теме подматрице има координате ($1,2$), док доње десно теме има координате ($4,3$). Решење овог упита је:
$$
(0 + 1 + 1 +2 +2 + 0 + 0 +1 ) \ \text{ mod } \ (10^9+7) = 7 \ \text{ mod } \ (10^9+7) = 7.
$$

У трећем упиту једини број се налази на пољу ($3,3$) и он има вредност $0$. Решење овог упита је $0 \ \text{ mod } \ 10^9+7 = 0$.

## Ограничења

* $1 \leq n,m,M \leq 10^9$.
* $1 \leq q \leq 2\cdot 10^5$.

Тест примери су подељени у пет дисјунктних група:

* У примерима вредним 10 поена важиће ограничење $1\leq n,m,q \leq 100$.
* У примерима вредним 10 поена важиће ограничење $M=2$.
* У примерима вредним 10 поена важиће ограничење $1\leq n,m \leq 1000$.
* У примерима вредним 30 поена важиће ограничење $1\leq n,m,M \leq 10^6$.
* У примерима вредним 40 поена нема додатних ограничења.
