Приметимо да је највећи збир који може имати цик-цак низ са $n$ елемената једнак $\frac{n(n-1)}{2}$ и постиже се ако је сваки следећи елемент за један већи од претходног, тј. ако низ има следећи изглед:

$$
0, 1, 2, ..., n-1.
$$

Такође је најмањи збир који се може постићи једнак $-\frac{n(n-1)}{2}$ и добија се када је сваки следећи елемент за један мањи од претходног па су елементи тог низа:

$$
0, -1, -2, ..., -n+1.
$$

Такође, приметимо да елементи низа задржавају парност, па су тако први, трећи, пети, итд. увек парни, а други, четврти, шести, итд. су увек непарни. Због тога суме свих цик-цак низова са истим бројем елемената (нека је број елемената $n$) увек исте парности. Према томе, ако су вредност $\frac{n(n-1)}{2}$ и сума задата у поставци проблема (означимо ту суму са $S$) различите парности, задатак нема решење. Такође, ако је тражена сума већа од највеће могуће или мања од најмање могуће, задатак нема решење. У осталим случајевима задатак има решење и потребно је кренути од цик цак низа $$0, 1, 2, 3, ..., n-1$$ чија је сума $\frac{n(n-1)}{2}$ и смањивати док се не добије тражена сума. Приметимо да ако се други елемент добија смањивањем првог за један, док се сви остали добијају додавањем броја 1 на претходни, онда се укупна сума смањи за $2(n-1)$. То је зато што су се сви елементи осим првог смањили за два. Аналогно, ако трећи добијемо смањивањем другог за 1, а остале рачунамо непромењено, збир ће се смањити за $2(n-2)$. 
Тако долазмо до правилности како рачунамо елементе низа. Нека је 

$$
D = \frac{n(n-1)}{2} - S.
$$

Поставимо да је први елемент једнак нули (јер је тако и дефинисан цик-цак низ).
Почев од елемента са индексом $k=2$ (елементи су иначе индексирани почев од индекса 1), проверавамо да ли је тренутна вредност $D$ већа од или једнака $2(n-k+1)$. Ако јесте, онда тај елемент добијамо умањивањем претходног за један и истовремено вредност $D$ смањимо за $2(n-k+1)$. У супротном, тај елемент добијамо увећавањем претходног за један, а вредност $D$ остаје непоромењена. Лако се уверавамо да ће се на овај начин увек добити низ чија је сума једнака траженој. 

Приметимо да тиме што почетне елементе добијамо смањивањем претходних (када год је то могуће), обезбеђујемо да ће бити добијен лексикографски најмањи цик-цак низ са задатом сумом.
