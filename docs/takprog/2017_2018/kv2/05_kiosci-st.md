Познати продавац магле Џони Фог је одлучио да свој бизнис прошири у једном од највећих градова на свету - Нишу, јер је чуо да се тамо од продаје магле баш лепо живи. Познато је да је Ниш организован као Њујорк тј. састоји се од $m$ паралелних хоризонталних авенија и $m$ паралелних вертикалних булевара у чијем се пресеку налази  $m^2$ раскрсница; означимо раскрсницу у пресеку $i$-те авеније и $j$-тог булевара са $(i,j)$. Како су растојања између суседних авенија и суседних булевара једнака $1$ km, јасно је да је растојање између раскрсница $(a,b)$ и $(c,d)$ једнако $|a-c| + |b-d|$ km. Џони планира да отвори киоске магле на неким раскрсницама и да продаје маглу на кило.

Међутим, продавцима магле није лако - уколико се нпр. појаве представници закона, Џони мора да хвата маглу и преноси је из свих својих киоска на неко сигурно место. Познато је да је за пренос једног килограма магле на растојању од $1$ километар потребан $1$ минут. Помозите Џонију да испланира своје време тако што ћете симулирати $n$ упита неког од следећа два типа:

 - $1$ $x$ $y$ $v$ - Џони отвара нови киоск са $v$ килограма магле на раскрсници $(x,y)$;
 - $2$ $x$ $y$ - Џонија занима колико би му минута требало да пренесе маглу из свих тренутно отворених киоска на раскрсницу $(x,y)$.

Уколико помогнете Џонију, добијате $5$кг магле!

## Опис улаза

У првом реду стандардног улаза налазе се два природна броја $n$ и $m$, број упита и број авенија/булевара, редом. У наредних $n$ редова налазе се одговарајући упити: или $4$ природна броја $1$ $x_i$ $y_i$ $v_i$ (уколико је у питању упит типа $1$) или $3$ природна броја $2$ $x_i$ $y_i$ (уколико је у питању упит типа $2$) чије је значење дато у опису упита.

## Опис излаза

За сваки упит типа $2$ исписати, у посебном реду и одговарајућем редоследу, један природан број - одговор на тај упит.

## Пример 1
### Улаз
```
5 20
1 3 7 10
1 2 2 8
2 5 3
1 10 10 3
2 1 1
```

### Излаз
```
92
150
```

## Пример 2
### Улаз
```
2 1000000000
1 1 1 10000
2 1000000000 1000000000
```

### Излаз
```
19999999980000
```

## Објашњење примера

У првом тест примеру, прво се отвори киоск $10$кг магле на раскрсници $(3, 7)$, затим се отвара киоск са $8$кг магле на раскрсници $(2, 2)$. За следећи упит, треба израчунати време пребацивања магле из ова два киоска на раскрсницу $(5, 3)$. Растојање између раскрсница $(3, 7)$ и $(5, 3)$ је $|5-3| + |3-7| = 6$, растојање између раскрсница $(2, 2)$ и $(5, 3)$ је $4$, па је за овај подухват потребно $10 \cdot 6 + 8 \cdot 4 = 92$ минута. У следећем упиту се отвара киоск са $3$кг магле на раскрсници $(10, 10)$. У последњем упиту треба израчунати време пребацивања магле из отворена $3$ киоска на раскрсницу $(1,1)$ што је $80 + 16 + 54 = 150$ минута.

## Ограничења

* $2 \leq n \leq 250.000$.
* $1 \leq m \leq 10^9$.
* $1 \leq x_i, y_i \leq m$.
* $1 \leq v_i \leq 10^4$.
* Могуће је да се више различитих продавница отвори на истој раскрсници.

Тест примери су подељени у пет дисјунктних група:

* У тест примерима који вреде $10$ поена важиће $n \leq 5.000$.
* У тест примерима који вреде $20$ поена важиће $n \leq 150.000$ и $m \leq 10^3$.
* У тест примерима који вреде $20$ поена сви упити типа $1$ биће пре свих упита типа $2$.
* У тест примерима који вреде $25$ поена важиће $m \leq 300.000$.
* У тест примерима који вреде $25$ поена нема додатних ограничења.





