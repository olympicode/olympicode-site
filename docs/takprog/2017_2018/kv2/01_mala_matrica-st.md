Дата је матрица $A$ која има две врсте и три колоне (тј. димензија $2\times 3$). Елементи матрице су цели бројеви који су већи од нуле или једнаки нули. Заменити све елементе матрице који су једнаки нули позитивним целим бројевима (природним бројевима), тако да збир свих елемената у прве две колоне буде једнак збиру елемената у последње две колоне. Ако има више могућих начина да се то изведе, одредити ону замену код које је збир свих елемената матрице минималан. Ако постоји више различитих матрица са минималним збиром, одштампати било коју.

## Опис улаза
У два реда стандардног улаза се налазе по три цела броја који представљају две врсте дате матрице.

## Опис излаза
Ако не постоји матрица са траженим особинама исписати $-1$ у првом реду стандардног излаза. Ако постоји матрица са траженим особинама, исписати елементе те матрице, у сваком од два реда по једну врсту матрице.

## Пример 1
### Улаз
```
1 5 6
0 5 2
```
### Излаз
```
1 5 6
7 5 2
```

## Пример 2
### Улаз
```
3 0 2
1 5 0
```

### Излаз
```
3 1 2
1 5 2
```

## Објашњење примера
U prvom primeru, sамо је елемент у пресеку друге врсте и прве колоне једнак нули. Ако њега изједначимо са $7$, збирови подматрица ће бити једнаки. Ако заменимо било којим другим бројем, збирови подматрица ће се разликовати.

## Ограничења и подзадаци

* Елементи улазне матрице имају вредности између $0$ и $10^9$.

Тест примери су подељени у три дисјунктне групе:

* У тест примерима који вреде $50$ поена, елементи матрице нису већи од $10$.
* У тест примерима који вреде $20$ поена, тачно један елемент матрице је једнак нули.
* У тест примерима који вреде $30$ поена нема додатних ограничења. 
