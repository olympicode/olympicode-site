Након расправе са часа филозофије, малом Стојану је пала на памет нова пословна идеја -- одлучио је да се бави куповином и продајом струје. На основу изгубљеног Теслиног изума је направио батерију бесконачног капацитета, тако да сада може да купује струју данима када је јефтина и продаје је када је скупа.

Помоћу временске машине (такође Теслиног изума), Стојан је сазнао колика ће бити цена струје сваког од наредних $N$ дана ($i$-тог дана ће киловат-час коштати $C_i$ динара). На почетку му је на располагању $M$ динара и празна батерија. Сваког дана он може да купи колико год жели струје (док год има новца да је плати) или прода колико год жели (док год има довољно струје у батерији). Количине купљене и продате струје не морају бити цели бројеви.

Помозите Стојану да одлучи како ће трговати струјом, тако да му на крају последњег дана остане што више новца.

## Опис улаза
У првој линији стандардног улаза налазе се два цела броја, $N$ и $M$ - број дана за које Стојан зна цену струје и свота новца која му јеmна располагању на почетку.

У другој (последњој) линији налази се $N$ бројева $C_1, C_2, \ldots,C_N$, где је $C_i$ цена једног киловат-часа $i$-тог дана.

## Опис излаза
На прву линију стандардног излаза исписати максималну суму новца коју Стојан може имати на крају последњег дана. Гарантује се да ова вредност неће бити већа од $10^{10}$.

## Пример 1
### Улаз
```
4 10
4 10 5 20
```

### Излаз
```
100
```

## Пример 2
### Улаз
```
3 21
10 8 3
```

### Излаз
```
21
```

## Објашњење примера
У првом примеру, Стојан може да купи $2.5$ киловат-часова првог дана, и прода их другог дана за $25$ динара. Трећег дана може да купи пет киловат-часова и прода их четвртог за $100$ динара, што је и оптимално решење.

У другом примеру, најбоље је да уопште не купује струју и сачува $21$ динар са којим је почео.

## Ограничења

* $1 \leq M, C_i \leq 10^6$.

Тест примери су подељени у tri дисјунктне групе:

* У 20% примера важи $1 \leq N \leq 20$.
* У 30% примера важи $1 \leq N \leq 3000$.
* У 50% примера важи $1 \leq N \leq 10^6$.

## Напомена

Aко је ваш програм исписао број $a$, а решење комисије је реалан број $b$, ваше решење се прихвата као тачно под условом да важи $\frac{|a-b|}{b} \leq 10^{-6}$ или важи $|a-b| \leq 10^{-6}$.
