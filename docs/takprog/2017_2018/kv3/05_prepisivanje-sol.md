## Подзадатак 1
Сложеност $O(K\sum^{N}_{i=1} S_i)$. За сваку рунду треба имати листу такмичара који су на њој преписивали. Сваки упит решавамо тако што кренемо од почетне рунде и бројимо оне такмичаре које смо први пут ухватили.

## Offline решење
Потребно нам је сегментно стабло. Да би решили све упите којима је почетна рунда $S$ за сваког такмичара који је преписивао на некој од рунди иѕ сегмента $[S,R]$ треба да на вредност прве рунде на којој ће бити ухваћен додамо $1$. Да би ефикасно изградили структуру треба да решавамо прво све упите са $S=R$ па $S=R-1$ итд. Када је $S=R$ вредност $R$ у стаблу биће једнака броју људи који су преписивали на тој рунди. За остале $S$ није довољно само поставити вредност на број људи који су преписивали на тој рунди већ морамо и да смањимо вредност неких од следећих рунди. Ако је такмичар $X$ преписивао на тренутној рунди и на некој од следећих треба да смањимо вредност следеће рунде на којој је преписивао. Овако у сваком кораку имамо описано сегментно стабло. Упите решавамо бинарном претрагом по решењу уз помоћ сегментног стабла. Сложеност овог алгоритма је $O(K\log^2 R)$.

## Подзадатак 2
Овај подзадатак се решава тако што уместо обичног сегментног стабла користимо *persistent segment tree*. Тако можемо приступити претходним верзијама сегментног стабла и после целе изградње. Временска сложеност остаје $O(K\log^2 R)$, а меморијска се повећава на $O((\sum^{N}_{i=1} S_i)\log R)$.

## Подзадатак 3

Овај подзадатак захтева више размишљања. Потребно је смањити сложеност *Offline* решења са $O(K\log^2 R)$ на $O(K\log R)$. Приметимо да сегментно стабло већ има израчунате вредности за неке сегменте. То можемо користити уместо бинарне претраге. Започнимо рекурзивнi алгоритам у корену стабла. Ако је вредност левог сегмента већа или једнака броју такмичара које члан комисије треба да ухвати померамо се на лево подстабло, ако не померамо се на десно подстабло и памтимо да смо ухватили онолико такмичара колика је била вредност левог сегмента. На крају овог алгоритма налазимо се у листу који представља решење упита.

## Подзадатак 4

Овај подзадатак се решава применом подзадатака $2$ и $3$, односно користимо *persistent segment tree* и описани алгоритам на њему да би смањили временску сложеност на $O(K\log R)$ док меморијска сложеност остаје $O((\sum^{N}_{i=1} S_i)\log R)$.

## Задаци за вежбу

Овај трик није ништа ново у такмичарском програмирању. Постоји доста задатака који се решавају на сличан начин. Korisni mogu biti [ovaj](http://codeforces.com/contest/899/problem/F) (radi se isto kao podzadatak $2$) i [ovaj](http://codeforces.com/problemset/problem/786/C) (zahteva *persistent segment tree* i trik za smanjenje složenosti). 