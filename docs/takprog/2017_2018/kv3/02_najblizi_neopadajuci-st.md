Даници је на зимском распусту постало мало досадно па је обећала да ће за сваки природан број $N$ који јој другари пошаљу, пронаћи њему најближи цео број чије су цифре гледане с лева ка десно поређане у неопадајућем редоследу, а ако има више таквих бројева, пронаћи ће их све и исписати, очекивано, у неопадајућем редоследу.

> За $m$-тоцифрен природан број $N$ у декадном запису $N=c_{m-1}\cdot10^{m-1}+c_{m-2}\cdot10^{m-2}+\dots+c_{2}\cdot10^{2}+c_{1}\cdot10^{1}+c_{0}\cdot10^{0}$ кажемо да је неопадајући ако му број јединица $c_0$ није мањи од броја десетица $c_1$, број десетица $c_1$ није мањи од броја стотина $c_2$, број стотина $c_2$ није мањи од броја хиљада $c_3$, итд. Другим речима природан број је неопадајући ако и само ако за сваки пар суседних цифара $c_{i}$ и $c_{i-1}$ важи $c_{i} \le c_{i-1}$, при чему $0<i<m$ и $c_{i}\in\{0,1,2,3,4,5,6,7,8,9\}$.

Како је и њеним другарима та игра постала занимљива, након почетног загревања са двоцифреним и троцифреним, почели су да јој шаљу све веће и веће бројеве. Помозите малој Даници да упркос томе одржи своје обећање.

## Опис улаза
У једином реду стандардног улаза налази се задати природан број $N$ у декадном запису.

## Опис излаза
У једном реду стандардног излаза исписати најближи неопадајући цео број, односно све такве бројеве одвојене размаком уколико их има више од једног.

## Пример 1
### Улаз
```
53
```

### Излаз
```
55
```

## Пример 2
### Улаз
```
82
```

### Излаз
```
79
```

## Пример 3
### Улаз
```
105
```

### Излаз
```
99 111
```

## Пример 4
### Улаз
```
357
```

### Излаз
```
357
```

## Objašnjenje primera
Најближи неопадајући број може бити већи од задатог броја. Најближи неопадајући број може бити и мањи од задатог броја. Постоји могућност и да више неопадајућих бројева буду подједнако близу задатом броју. Најзад, најближи неопадајући број може бити и сам задати број.

## Ограничења

* $1 \le N \le 10^{18}$.

Тест примери су подељени у четири дисјунктне групе:

* У $15\%$ тест примера важи ограничење $1 \le N \le 10^{2}$.
* У $30\%$ тест примера важи ограничење $1 \le N \le 10^{3}$.
* У $50\%$ тест примера важи ограничење $1 \le N \le 10^{9}$.
* У осталим тест примерима нема додатних ограничења.

## Напомена
Задати и исписани бројеви су увек у декадном запису без водећих нула.
