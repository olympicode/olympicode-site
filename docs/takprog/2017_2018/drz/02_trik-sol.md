Најпре, лако се доказује да у општем случају за произвољно $N$, није могуће склопити одговарајући низ без џокера. Наиме, како картице означене непарним бројевима, $1, 3, 5,\ldots$, морају садржати непаран број картица између њих, ове картице се увек појављују на местима у низу, односно индексима, са истом парношћу. Са друге стране, картице означене парним бројевима, $2, 4, 6,\ldots$, садрже паран број картица између њих, па се стога појављују на позицијама супротне парности. У низу који садржи само $2N$ картица, постоји тачно $N$ парних и тачно $N$ непарних индекса, од којих би, без смањења општости уз претпоставку да је $N$ парно, по $N/2$ парних и непарних позиција било заузето картицама са парним бројевима на себи, то јест, $2, 4, 6,\ldots$, па би након њиховог распоређивања у низу преостало $N/2$ парних и $N/2$ непарних индекса без могућности да се картице означене непарним бројевима, $1, 3, 5,\ldots$, распореде на одговарајући начин.

Иако је описани низ немогуће саставити без џокера, за произвољно $N$ потребан је и довољан само један џокер да се испуне услови описани поставком задатка. Није тешко уочити да се све картице означене непарним и парним бројевима могу угнездити једна у другу на следећи начин за непарно $N$:

* $N, N-2, N-4,\ldots, 7, 5, 3, 1, J, 1, 3, 5, 7,\ldots, N-4, N-2, N$
* $N-1, N-3, N-5,\ldots, 6, 4, 2, J, J, 2, 4, 6,\ldots, N-5, N-3, N-1$

односно на идентичан начин и за парно $N$:

* $N-1, N-3, N-5,\ldots, 7, 5, 3, 1, J, 1, 3, 5, 7,\ldots, N-5, N-3, N-1$
* $N, N-2, N-4,\ldots, 6, 4, 2, J, J, 2, 4, 6,\ldots, N-4, N-2, N$

те се њиховим спајањем добија решење које садржи укупно три џокера (једног у поднизу картица означених непарним и два у поднизу картица означених парним бројевима).

У сваком случају, сада између несуседних џокера тако спојених поднизова има тачно $N$, то јест $N+1$ картица, међу којима су и по једна картица означена бројевима $N-1$ и $N$, без обзира на то да ли је $N$ парно или непарно и који је од угнежђених поднизова први, а који други, односно:

* $N-1, N-3, N-5,\ldots, 7, 5, 3, 1, J, 1, 3, 5, 7,\ldots, N-5, N-3, N-1, N, N-2, N-4,\ldots, 6, 4, 2, J, J, 2, 4, 6,\ldots, N-4, N-2, N$
* $N, N-2, N-4,\ldots, 7, 5, 3, 1, J, 1, 3, 5, 7,\ldots, N-4, N-2, N, N-1, N-3, N-5,\ldots, 6, 4, 2, J, J, 2, 4, 6,\ldots, N-5, N-3, N-1$

Уколико сада, (у првом случају) извадимо картице означене бројем $N-1$ добићемо тачно $N-1$ картицу између два ближа несуседна џокера:

* $N-3, N-5,\ldots, 7, 5, 3, 1, J, 1, 3, 5, 7,\ldots, N-5, N-3, N, N-2, N-4,\ldots, 6, 4, 2, J, J, 2, 4, 6,\ldots, N-4, N-2, N$
* $N, N-2, N-4,\ldots, 7, 5, 3, 1, J, 1, 3, 5, 7,\ldots, N-4, N-2, N, N-3, N-5,\ldots, 6, 4, 2, J, J, 2, 4, 6,\ldots, N-5, N-3$

па заменом одговарајућих џокера картицама означеним са $N-1$ добијамо тражени низ, то јест:

* $N-3, N-5,\ldots, 7, 5, 3, 1, N-1, 1, 3, 5, 7,\ldots, N-5, N-3, N, N-2, N-4,\ldots, 6, 4, 2, N-1, J, 2, 4, 6,\ldots, N-4, N-2, N$
* $N, N-2, N-4,\ldots, 7, 5, 3, 1, N-1, 1, 3, 5, 7,\ldots, N-4, N-2, N, N-3, N-5,\ldots, 6, 4, 2, N-1, J, 2, 4, 6,\ldots, N-5, N-3$

за парно и непарно $N$, респективно.

Слично томе, било је (у другом случају) могуће извадити и картице означене бројем $N$, па би између друга два несуседна џокера било $N$ картица:

* $N-1, N-3, N-5,\ldots, 7, 5, 3, 1, J, 1, 3, 5, 7,\ldots, N-5, N-3, N-1, N-2, N-4,\ldots, 6, 4, 2, J, J, 2, 4, 6,\ldots, N-4, N-2$
* $N-2, N-4,\ldots, 7, 5, 3, 1, J, 1, 3, 5, 7,\ldots, N-4, N-2, N-1, N-3, N-5,\ldots, 6, 4, 2, J, J, 2, 4, 6,\ldots, N-5, N-3, N-1$

чијом бисмо заменом картицама означеним бројем $N$ на још један могући начин добили тражени низ, заправо:

* $N-1, N-3, N-5,\ldots, 7, 5, 3, 1, N, 1, 3, 5, 7,\ldots, N-5, N-3, N-1, N-2, N-4,\ldots, 6, 4, 2, J, N, 2, 4, 6,\ldots, N-4, N-2$
* $N-2, N-4,\ldots, 7, 5, 3, 1, N, 1, 3, 5, 7,\ldots, N-4, N-2, N-1, N-3, N-5,\ldots, 6, 4, 2, J, N, 2, 4, 6,\ldots, N-5, N-3, N-1$

такође за парно и непарно $N$, респективно.

Претходним се доказује да је у општем случају користећи само једну џокер картицу могуће конструисати тражени низ за произвољно $N$, па је и сложеност овог алгоритма линеарна по $N$, односно $\mathcal{O}(N)$. Тривијалним додавањем преосталих $K-1$ џокера било на почетак или на крај овако формираног низа, задатак је решен у укупној сложености $\mathcal{O}(N+K)$.
