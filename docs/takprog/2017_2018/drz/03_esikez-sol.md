Лако се закључује да је потребно одредити најдужи заједнички подниз за низове који представљају боје фонтана на два булевара из задатка. Такође је добро познат алгоритам базиран на динамичком програмирању за одређивање најдужег заједничког подниза два дата низа. Међутим, сложеност тог алгоритма Је једнака $\Theta(NM)$, где су и дужине та два низа.

Оно што карактерише ове низове је чињеница да су у сваком од њих све вредности међусобно различите. Означимо са $a$ и $b$ та два низа. Онда ћемо формираи трећи низ који ће имати исти број елемената као низ $b$, тако да је $c_i$ индекс елемента низа $a$ који се поклапа са елементом $b_i$  (ако такав елемент не постоји онда ће одговарајући елемент низа $c$ имати вредност $-1$). Ово можеммо извести тако што ћемо сортирати елеменете низа $a$ уз прируживање позиција на којима се налазе у оригиналном низу, а затим применити бинарну претрагу при тражењу сваког од елемената низа $b$.

Након тога ћемо из низа $c$ избацити све елемент који имају вредност $-1$ и оно што је остало у низу $c$ су индекси елемената низа $a$ који се појављују у низу $b$, али баш у редоследу у коме се појављују (од почетка према крају низа $b$). 

Није тешко закључити да ће дужина најдужег заједничког подниза за низове $a$ и $b$ бити једнака дужини најдужег растућег подниза (не обавезно узастопних елемената) низа $c$.

Најдужи растући низ низа $c$ можемо одредити коришћењем динамичког програмирања. Обрађује се један по један елемент низа $c$ и након обраде $i$-тог елемента позната је дужина најдужег растућег подинза за низ кога чини првих $i$ елемената низа $c$ (нека је то h) и такође за свако $g \leq h$ је позната најмања могућа вредност последњег елемента у растућем поднизу дужине $g$ )те вредности образују низ који ћемо назвати $d$). При обради $i+1$-ог елемента низа $c$ одређује се најмањи индекс $g$ са особином да је $c_{i+1} < d_g$, То значи да је $d_{g-1} < c_{i+1} < d_g$. Ако такав елемент не постоји онда се $c_i$ може додати на крај низа дужине $h$ и формирати растући подниз дужине $h+1$ (тј. вредност за $h$ се повећава за 1 и вредност одговарајућег $d_h$ се изједначава са $c_{i+1}$). У супротном се може смањити вредност $d_g$ (тј. најмања могућа вредност последњег елемента у растућем поднизу дужине $g$).

Ако на описани начин обрадимо све елементе низа $c$, крајња вредност за $h$ ће бити дужина најдужег растућег подниза (тј. решење нашег задатка). Сложеност описаног алгоритма је $O(N\log N)$.
