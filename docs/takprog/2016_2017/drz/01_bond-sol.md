## Први подзадатак:
За решење овог подзадатка довољно је симулирати игру за свако $k$. Нека је $A=[a_1,a_2,...,a_k]$, $B=[a_{k+1},a_{k+2},...,a_{2k}]$. Ова два низа можемо сортирати неким од алгоритама за сортирање који раде у временској сложености $O(N^2)$. Једноставно нађемо број индекса $i$ за које важи $A_i>B_i$, и памтимо за које $k$ је он највећи. Временска сложеност овог алгоритма је $O(N^3)$.

## Други подзадатак:
Користимо исту идеју као у првом подзадатку. Ефикаснијим алгоритмом за сортирање можемо остварити временску сложеност $O(N^2logN)$ или $O(N^2)$, у зависности од имплементације.

## Главно решење:
Приметимо да је број различитих елемената у низу веома мали, само $6$. Као и у претходним подзадацима, фиксирамо број бацања коцкице $k$. Уместо да пешке рачунамо број поена које би Бонд освојио, одржавамо два низа дужине $6$: $cntA$ и $cntB$, где је $cntA_i$ број појављивања броја $i$ у низу $A$, а $cntB_i$ број појављивања броја $i$ у низу $B$ (користимо ознаке из првог подзадатка). Ова два низа су нам довољна да у временској сложености $O(1)$ нађемо тражени број поена. Временска сложеност је $O(N)$.