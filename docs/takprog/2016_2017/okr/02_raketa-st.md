Јавна је тајна да уколико желите да идете на Марс морате имати ракету. Међутим, само ретки знају да уколико желите и да стигнете до Марса, мотори на вашој ракети морају бити што избалансиранији.

Пошто је Марс четврта планета Сунчевог система, ракета којом желите да идете на њега мора имати четири мотора, и они морају бити распоређени у формацију $2 \times 2$. Приликом лансирања, сваки од мотора је подешен на неку своју почетну снагу. Капетан ракете помоћу система полуга може да појачава снагу мотора, и то тако да приликом сваке операције за 1 појача снагу тачно два мотора која су или у истој врсти или у истој колони. У науци о ракетама, клацкавост ракете се дефинише као разлика највеће и најмање снаге од снага њена четири мотора. Помозите капетану да што боље избалансира ракету тако што ће применом расположивих операција довести клацкавост на најмању могућу вредност.

## Опис улаза
Са стандардног улаза се учитавају четири ненегативна цела броја који представљају почетне снаге четири мотора. У првом реду улаза записане су почетне снаге левог и десног мотора из горњег реда, а у другом реду улаза записане су почетне снаге левог и десног мотора из доњег реда.

## Опис излаза
У једини ред стандардног излаза записати један број који представља најмању могућу клацкавост ракете која се може постићи.

## Пример 1
### Улаз
~~~
1 1
0 3
~~~

### Излаз
~~~
2
~~~

## Пример 2
### Улаз
~~~
9 8
7 0
~~~

### Излаз
~~~
3
~~~

## Објашњење примера
У првом примеру, ако операцију појачавања снаге применимо једном на горњу врсту и два пута на леву колону, добићемо следећу конфигурацију снага.
~~~
4 2
2 3
~~~
Како није могуће постићи мању клацкавост, оптимална клацкавост је $4 - 2 = 2$.

## Ограничења
* У $32%$ тест примера почетна снага сваког мотора није већа од $44$.
* У $44%$ тест примера почетна снага сваког мотора није већа од $110$.
* У $56%$ тест примера почетна снага сваког мотора није већа од $1300$.
* У $68%$ тест примера почетна снага сваког мотора није већа од $10^7$.
* У $100%$ тест примера почетна снага сваког мотора није већа од $5 \cdot 10^8$.
