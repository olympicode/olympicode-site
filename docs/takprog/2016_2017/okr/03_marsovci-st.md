Након много година истраживања и рада, као и безброј безуспешних покушаја проузрокованих непажљивим програмерима који у коду који покреће свемирски брод грешком оставе команду `system("PAUSE")`, а неретко и `readln()`, прва људска експедиција је успешно слетела на Марс! Чим су слетели, мала Марина, вођа експедиције, је приметила да се испред њих налази непомична колона у којој стоји $n$ Марсоваца. На њено велико изненађење, Марсовци нису били зелени, већ металик розе боје.

Након неколико дана протеклих у збуњујућим покушајима комуникације, Марина је сазнала висине свих Mарсоваца ($H_1 \dots H_N$) и коначно је схватила да они непомично стоје јер тестирају интелигенцију нових посетилаца и желе да провере да ли ће Земљани успети да наћу **подниз узастопних Марсоваца из колоне, такав да је разлика највишег и најнижег Марсовца највећа могућа**.

Како је овај проблем Марини превише једноставан, одлучила је да додатно импресионира нове познанике тако што ће им рећи **колико таквих поднизова постоји**. Помозите Марини да обори Марсовце с ногу и започне једно ново пријатељство.

## Опис улаза
У првој линији стандардног улаза налази се један природан број $N$ - број Марсоваца у колони. У другој линији стандардног улаза налази се $N$ природних бројева, $H_1 \dots H_N$ - висине Марсоваца (у метрима) редом, од првог до последњег у колони.

## Опис излаза
У првом и једином реду стандардног излаза исписати један ненегативан цео број који представља број начина да се одабере подниз узастопних Марсоваца такав да је разлика највишег и најнижег међу њима највећа могућа.

## Примери
<div class="col-md-12">
    <div class="panel panel-default">
        <div class="panel-heading">
            <span class="pull-left" style="width: 48%;">Ulaz</span>
            <span style="padding-left: 15px;">Izlaz</span>
        </div>
        <div class="panel-body">
            <span class="pull-left exampleinput">
                5<br/>
                3 5 2 1 4
            </span>
            <span class="exampleoutput">
                4
            </span>
        </div>
    </div>
</div>

<div class="col-md-12">
    <div class="panel panel-default">
        <div class="panel-heading">
            <span class="pull-left" style="width: 48%;">Ulaz</span>
            <span style="padding-left: 15px;">Izlaz</span>
        </div>
        <div class="panel-body">
            <span class="pull-left exampleinput">
                2<br/>
                21 8
            </span>
            <span class="exampleoutput">
                1
            </span>
        </div>
    </div>
</div>

## Објашњење примера
У првом примеру највећа могућа разлика између највишег и најнижег Марсовца у неком поднизу је 4 метра и може се добити на 4 различита начина, и то ако одаберемо неки од наредних поднизова:

* од првог до четвртог Марсовца, тј. $[3, 5, 2, 1]$
* од другог до петог Марсовца, тј. $[5, 2, 1, 4]$
* од првог до петог Марсовца, тј. $[3, 5, 2, 1, 4]$
* од другог до четвртог Марсовца, тј. $[5, 2, 1]$

У другом примеру највећа могућа разлика је 13 метара и може се добити само ако у подниз укључимо оба Марсовца.

## Ограничења
* $1 \leq Hi \leq 10^9$.

Тест примери су подељени у четири дисјунктне групе:

* У тест примерима који вреде 15 поена важи $1 \leq N \leq 100$.
* У тест примерима који вреде 20 поена важи $1 \leq N \leq 3000$.
* У тест примерима који вреде 15 поена не постоје два Марсовца исте висине и важи $1 \leq N \leq 10^5$.
* У тест примерима који вреде 50 поена важи $1 \leq N \leq 10^5$.

## Напомена
Обратите пажњу да је за решење потребно користити $64$-битни тип података.
