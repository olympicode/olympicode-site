Цивилизациjа маjа jе jедна од наjпознатиjих древних цивилизациjа. Ова цивилизациjа jе, између осталог, позната по њиховоj, за таj период, веома напредноj математици. Маjе су биле опчињене неопадаjућим низовима броjева, тj. низовима коjи задовољаваjу да jе сваки елемент низа, сем првог, већи или jеднак од претходног у низу. Маjе су веровале да се неке битне особине низа могу открити тако што се низ трансформише у неопадаjући низ броjева. Међутим, пошто су веровале да се редослед елемената у низу не сме мењати, маjе су користиле специjалну операциjу над елементима низа како би га трансформисале.

Дозвољена операциjа узима jедан од броjева из низа и редом пребацуjе неколико цифара (могуће њих 0) са почетка броjа на његов краj. Нпр. примењуjући ову операциjу на броj 12345, могуће jе добити jедан од броjева (усправном цртом jе означена група цифара коjа се пребацуjе на краj броjа):
* |12345 → 12345
* 1|2345 → 23451
* 12|345 → 34512
* 123|45 → 45123
* 1234|5 → 51234

Ваш задатак jе да за дати низ броjева одредите да ли jе могуће да се примењуjући описану операциjу на сваки елемент низа тачно jедном, добиjе неопадаjући низ елемената.


## Опис улаза
У првом реду стандардног улаза се налази природан броj $N$ коjи представља дужину низа. У другом реду се налази $N$ природних броjева коjи представљаjу низ.

## Опис излаза
У првом и jедином реду стандардног излаза ваш програм треба да испише “DA” уколико jе могуће трансформисати дати низ у неопадаjући, примењуjући описану операциjу на сваки елемент низа тачно jедном. У супротном, у првом реду стандардног излаза ваш програм треба да испише “NE”.

## Пример 1
### Улаз
```
5
3302 142 214 115 600
```

### Излаз
```
DA
```

## Пример 2
### Улаз
```
3
24 15 33
```

### Излаз
```
NE
```
## Објашњења примера
У првом тест примеру, jедан од начина да се низ трансформише у неопадаjући низ броjева jе да се одраде следеће операциjе над броjевима:

33|02 → 0233, 1|42 → 421, 21|4 → 421, 11|5 → 511, |600 → 600

Овим операциjама се добиjа низ броjева: 233 421 421 511 600, коjи jе неопадаjући. 
Низ дат у другом тест примеру ниjе могуће трансформисати описаном операциjом у неопадаjући низ броjева.

## Ограничења

* $n ≤ 10^6$
* сви броjеви у датом низу су имеђу $0$ и $10^9$, укључуjући и ове броjеве

## Подзадаци и бодовање
Тест примери су подељени у 4 подзадатка, у коjима важе следећа додатна
ограничења:
* Подзадатак 1 [10 поена]: сви броjеви у датом низу су мањи од 10
* Подзадатак 2 [20 поена]: $n = 2$
* Подзадатак 3 [20 поена]: сви броjеви у датом низу су мањи од 100
* Подзадатак 4 [50 poena]: нема додатних ограничења
* 
## Напомена
Приметити да се, применом операциjе на одређени броj, цифре 0 могу наћи на почетку броjа. У овом случаjу се не посматраjу ове нуле, тj. посматра се броj без водећих нула. Такође, приметити да у улазу броjеви неће имати водеће нуле.
