## Решење за $m = 1$:
С тим да у овом подзадатку имамо само једну армију, њене војнике можемо сортирати нерастуће по вештинама и изабрати $k$-тог војника за команданта. Временска сложеност: $O(nlogn$). Меморијска сложеност: $O(m \cdot n)$.

## Решење за $k \le 2$:
Уколико је $k = 1$ треба изабрати најбољег војника из сваке армије, док за случај $k = 2$ бирамо избор са највећом моћи, тако да је један командант други најбољи војник у својој армији, а сви остали команданти најбољи војници у својим армијама. Временска сложеност: $(n \cdot m + m)$. Меморијска слoженост: $(m \cdot n)$.

## Решење за $m \le 4$ и $n \le 30$: 
С тим да су $n$ и $m$ доста мали, можемо израчунати укупну моћ за сваки избор команданата, сортирати све одабире нерастуће по укупној моћи и изабрати $k$-ти најбољи. За сортирање можемо користити *counting sort*, пошто ће укупне моћи бити вредности до $10^4$. Временска сложеност: $O(n^m)$. Меморијска сложеност: $O(n^m)$.

## Решење за $n \le 6$:
Овај подзадатак се може решити исто као претходни, али је за симулирање свих избора команданата најлакше користити рекурзију.

## Главно решење:
Идеја нам је да за сваку могућу вредност укупне моћи команданата израчунамо на колико начина је можемо постићи. Нека нам је $dp_{i, x}$ тај број избора за укупну моћ $x$ бирајући само војнике из првих $i$ армија и нека је $a_{i, j}$ моћ $j$-тог војника у $i$-тој армији. Рекурентна формула је $dp_{i, x} = \sum_{j = 1}^{n} dp_{i-1, x - a_{i, j}}$, зато што када изаберемо једног војника из $i$-те армије, остале војнике бирамо из првих $i-1$ армија. Такође, у формули посматрамо само оне $j$ за које важи да је $x$ веће или једнако $a_{i, j}$. Временска сложеност: $O(n \cdot m^2 \cdot maxa)$, где је $maxa$ највећа моћ свих војника. Меморијска сложеност: $O(n \cdot m + m^2 \cdot maxa)$.
