
Стари кинески филозоф, коjи се у слободно време бави прављењем ватромета, сада треба да направи фитиљ (да би могао да их безбедно упали). Он има канап дужине $N$ метара, из ког планира да исече део. Како jе прављење фитиља посао коjи захтева велику прецизност, он жели да сече оваj канап тако да мора да мери само дужине коjе су цели броjеви у метрима – фитиљ мора почети и завршити се на целоброjном растоjању од почетка канапа. За сваки метар канапа, он зна цео броj $A_i$, коjи представља његову “поузданост” (метар i обухвата део канапа између позициjа на растоjањима $i$ и $(i + 1)$ метара од почетка канапа). Постоjи $Q$ различитих ватромета коjе би филозоф могао да користи. За сваки од њих постоjе услови коjе фитиљ мора да испуни – не сме да буде ни превише кратак ни превише дуг, а мора и да буде довољно поуздан. За ватромет $i$, ови услови су дефинисани целим броjевима $L_i$ , $H_i$ , $T_i$ на следећи начин:
* Дужина фитиља мора бити већа или jеднака $L_i$ и мања или jеднака $H_i$,
* Средња вредност поузданости фитиља мора бити барем $T_i$.

Филозоф жели да одабере jедан ватромет за коjи ће направити фитиљ. Због тога, за сваки ватромет га интересуjе на колико начина за њега може да направи фитиљ од канапа коjи му jе на располагању. Пошто jе заузет и нема много времена, Ваш задатак jе да то одредите уместо њега.


## Опис улаза
У првом реду стандардног улаза налази се броj $N$, коjи представља дужину канапа. У другом реду се налази $N$ целих броjева, где jе $i$-ти броj поузданост $i$-тог метра канапа $A_i$. У трећем реду се налази $Q$ – броj ватромета за коjе се тражи решење. У наредних $Q$ редова се налазе по три цела броjа: у $i$-том се налазе $L_i$ , $H_i$ и $T_i$ , коjи представљаjу горе описане услове за ватромет $i$.

## Опис излаза
На стандардни излаз исписати $Q$ целих броjева, где jе $i$-ти од исписаних броjева броj начина да се исече фитиљ коjи испуњава услове за ватромет $i$.

## Пример 1
### Улаз
```
5
3 2 3 1 2
2
1 1 2
2 3 2
```

### Излаз
```
4
6
```

## Објашњења примера
За први ватромет, филозоф може да исече било коjи метар канапа осим четвртог. За други, потребан му jе део коjи jе или дужине 2 (довољно поуздани су делови коjи почињу на растоjању 0, 1 и 2 од почетка, са средњом поузданости редом 2.5, 2.5 и 2) или дужине 3 (сва три су довољно поуздана).

## Ограничења
* $1 ≤ N ≤ 200$
* $1 ≤ Q ≤ 200000$
* $1 ≤ A_i ≤ 10^9$
* $1 ≤ L_i ≤ H_i ≤ N$
* $1 ≤ T_i ≤ 10^9$

## Подзадаци и бодовање
Тест примери су подељени у 3 подзадатка, у коjима важе следећа додатна
ограничења:
* Подзадатак 1 [20 поена]: $Q ≤ 100$
* Подзадатак 2 [20 поена]: $Q ≤ 10000$
* Подзадатак 3 [60 поена]: Нема додатних ограничења.

