
У средњем веку се много причало о злим вештицама коjе су користиле црну магиjу да науде људима. Знало се да су оне организоване у хиjерархиjску структуру, тj. свака зла вештица, осим главне вештице Баба Jага, jе имала тачно jедну надређену вештицу коjоj jе морала да говори све своjе зле планове пре извршавања. Исто тако, свака вештица jе знала коjе су jоj вештице подређене. За разлику од тога што се много знало о злим вештицама, много мање се знало о вештицама коjе су користиле белу магиjу да би се бориле против злих вештица и спречиле их у њиховоj намери да науде људима. Наjпознатиjа вештица коjа jе користила белу магиjу jе била магична Соња. Она jе била jедина особа коjа jе знала да изведе магиjу коjа одузима сву моћ злоj вештици, те jе онеспособи у намери да начини неку озбиљну штету. Jедино ограничење jе било да Соња може искористити ову чин само на злим вештицама коjе немаjу ниjедну подређену вештицу, jер у супротном би све подређене вештице заjедно напале Соњу.

У jедном тренутку су се све зле вештице договориле да изврше нападе и свака вештица jе одредила коjег дана ће искористити своjу наjразорниjу чин. Соњин задатак jе да онеспособи све вештице у њиховоj намери. Она мора да искористи своjу специjалну чин на свакоj вештици пре него што та вештица искористи своjу чин. Као што jе претходно наведено, Соња може да искористи чин само на вештицама коjе нису никоме надређене. Када онеспособи jедну вештицу, та вештица се уклања из хиjерархиjске структуре злих вештица (те њена надређена вештица има за jедну мање подређену вештицу). Свака зла вештица има своj jединствени редни броj, а зна се да Баба Jага има редни броj 1. Соња на почетку зна изглед хиjерархиjске структуре злих вештица и за сваку вештицу зна ког дана ће искористити своjу наjразорниjу чин. Соњина моћ jе ограничена, те може да искористи своjу специjалну чин само jедном дневно. Ваш задатак jе да помогнете Соњи и препоручите распоред коjим треба да напада вештице, тj. да jоj за сваки дан кажете редни броj вештице на коjу мора да баци своjу чин.


## Опис улаза
У првом реду стандардног улаза се налази природан броj $N$. У другом реду стандардног
улаза се налази $N$ броjева где $i$-ти броj, ti, представља редни броj дана у коме ће вештица са редним броjем i искористити своjу разорну чин. У наредних $N − 1$ редова се налази по два природна броjа $p$ и $q$ ($1 ≤ p, q ≤ N$) коjи означаваjу да jе вештица са редним броjевим $p$ надређена вештици са редним броjем $q$.

## Опис излаза
Уколико jе могуће да Соња онеспособи сваку вештицу пре него што та вештица употреби
своjу чин, потребно jе у jедном реду исписати $N$ броjева где $i$-ти броj представља редни броj зле вештице коjу Соња треба да онеспособи $i$-тог дана (уколико постоjи више таквих редоследа исписати било коjи). Уколико то ниjе могуће, исписати поруку “Pobedila je crna magija”

## Пример 1
### Улаз
```
5
10 7 2 6 2
4 2
1 4
4 5
1 3
```

### Излаз
```
5 3 2 4 1
```

## Пример 2
### Улаз
```
5
10 7 9 2 8
4 2
1 4
4 5
1 3
```

### Излаз
```
Pobedila je crna magija
```
## Објашњења примера
У првом тест примеру првог дана се онеспособи вештица са редним броjем 5, те другог дана вештица са редним броjем 3. Приметимо да смо вештицу са редним броjем 3 онеспособили у последњем тренутку, jер да смо покушали да jе онеспособимо jедан дан касниjе она би већ искористила чин. После вештице са редним броjем 3 редом смо онеспособили вештице са редним броjевима 2, 4 и 1 и ниjедна од злих вештица ниjе стигла да искористити своjу чин. Приметимо да jе и редослед 3, 5, 2, 4, 1 валидно решење у овом тест примеру.

У другом тест примеру не можемо стићи да онеспособимо вештицу са редним броjем 4 пре него што она искористи своjу чин.

## Ограничења

* $1 ≤ n ≤ 10^5$
* $1 ≤ t_i ≤ 10^9$

## Подзадаци и бодовање
Тест примери су подељени у 4 подзадатка, у коjима важе следећа додатна
ограничења:
* Подзадатак 1 [16 поена]: Свака вештица има наjвише jедну директно подређену вештицу.
* Подзадатак 2 [18 поена]: Вештица ће увек искористити своjу чин тек након што њене
подређене вештице искористе своjе чини и $n ≤ 1000$
* Подзадатак 3 [31 поена]: $n$ je облика $2 x − 1$ где jе $x$ природан броj. Свака вештица има или две или ниjедну директно подређену вештицу. Узмимо било коjу вештицу v и посматраjмо низ $v = f_0, f_1, f_2, · · · , f_k$ где jе $f_i$ надређена вештица од $f_{i−1}$ за све $i ∈ 1, 2, · · · , k$. Било коjи тако описан низ неће бити дужи од $log_2(n + 1)$. Другим речима, биће дато комплетно бинарно балансирано стабло, тj. сви чворови на нивоима мањим од $x$ ће имати тачно два сина, а чворови на последњем нивоу немаjу ниjедног сина.
* Подзадатак 4 [35 поена]: Нема додатних ограничења.

