## Први подзадатак:
Сви елементи низа су једноцифрени и самим тим се њихове вредности не могу променити. Потребно је проверити да ли је дат низ већ сортиран неопадајуће. Временска сложеност: $O(N)$, меморијска сложеност: $О(N)$ или $O(1)$.

## Други подзадатак:
Број могућих вредности након трансформисања неког броја једнак је броју његових цифара. (који по услову задатка не превазилази $9$, тј. $log(maxA_i)$ ) Како имамо само два броја, можемо да генеришемо све могуће трансформације и упоредимо их. Временска сложеност:  $O(log^N(maxA_i))$, меморијска сложеност: $О(N)$.

## Трећи подзадатак:
За сваки елемент низа постоје две могуће вредности (или га трансформишемо на једини начин могући, или га не трансформишемо уопште). За први елемент је оптимално узети мању од те две опције (он не мора бити већи ни од чега, а биће нам лакше да остатак низа учинимо неопадајућим). За сваки следећи елемент, сличним размишљањем, узимамо мању од две опције уколико је она већа или једнака од претходног елемента (можда већ модификованог). Ако није, а она друга опција јесте, онда узимамо њу. Ако за неки елемент ниједна од две могуће вредности није већа или једнака од претходне, онда решење не постоји. У супротном, решење постоји. Временска сложеност: $O(N)$, меморијска сложеност: $O(N)$ или $O(1)$. 

## Главно решење:
Слично претходном подзадатку, за први елемент низа узимамо најмању од могућих транформација. За сваки следећи елемент узимамо најмању могућност која је већа или једнака од претходног елемента. Уколико таква могућност не постоји, не постоји ни решење. Временска сложеност: $O(Nlog(maxA_i))$, меморијска сложеност: $O(N)$ или $O(1)$.
