## Решење за $Q \le 100$
У овом подзадатку можемо за сваки упит проћи кроз све могуће фитиље (њих је $\frac{N\cdot(N-1)}{2}$) и за сваки проверити да ли нам одговара. Да бисмо израчунали средњу поузданост неког фитиља, користићемо префиксне суме, како бисмо ефикасно добили збир поузданости свих метара фитиља. Временска сложеност: $O(Q \cdot N^2)$. Меморијска сложеност: $O(N)$. 

## Решење за $Q \le 10000$
Можемо пре него што кренемо са обрађивањем упита, да за сваку могућу дужину фитиља $X$, направимо низ $b_X$ у коме ћемо држати средње поузданости свих фитиља дужине $X$. Те низове треба сортирати неопадајуће. Сада, за сваки упит, можемо итерирати по дужинама од $L_i$ до $H_i$ и за сваку дужину $X$ из тог интервала, бинарном претрагом одредити број фитиља дужине $X$, таквих да им је средња поузданост већа или једнака $T_i$. Временска сложеност: $O(N^2logN + QNlogN)$. Меморијска сложеност: $O(N^2)$. 

## Главно решење
Разлика овог и претходног подзадатка је у томе што ћемо у низу $b_X$ држати средње поузданости свих фитиља који су дужине мање или једнаке $X$. Када обрађујемо упит, не морамо више пролазити кроз све могуће дужине, већ ћемо само од броја фитиља који имају одговарајућу средњу поузданост у низу $b_{H_i}$ одузети број фитиља са одговарајућом средњом поузданошћу из низа $b_{L_i-1}$, јер ћемо тиме урачунати само фитиље дужине од $L_i$ до $H_i$. Временска сложеност: $O(N^3logN + QlogN)$. Меморијска сложеност: $O(N^3)$. 
