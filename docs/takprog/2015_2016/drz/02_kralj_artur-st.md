Краљ Артур припрема своjе воjнике за одлучуjућу битку против Саксонаца. Како би искористиле своj пун потенциjал на боjном пољу, неопходно jе за сваку од $m$ армиjа одабрати по jедног команданта. Све армиjе имаjу исти броj воjника, и он износи n. Артур зна да сваки командант мора да добро познаjе воjнике коjима командуjе, па обично за ту улогу бира неког од воjника из саме армиjе. Напредним прорачунима, схватио jе да укупна моћ (тj. збир вештина свих команданата) не сме да буде превелика, jер тада може доћи до несугласица међу њима и постоjи опасност да се армиjе сукобе међусобно. Истог трена jе направио списак свих могућих избора m команданата и за сваки од избора забележио укупну моћ. Након тога jе наjсавремениjим алгоритмом тог доба, „Бозо сорт”-ом, сортирао списак опадаjуће по моћи. 

Ипак, седам дана ниjе успео да направи правилан избор. Осмог дана му jе било доста, и одлучио jе да пита свог мудрог чаробњака-саветника Мерлина за савет. Након дужег глађења седе браде, Мерлин jе лупио магичан броj $k$ и рекао да jе врло очигледно да jе прави избор онаj $k$-ти са Артуровог списка (при чему Мерлин зна да броj могућих избора ниjе мањи од $k$). Артуру ово свакако ниjе било очигледно, и одмах jе отишао да обавести витезове округлог стола о томе. Прво што су га витезови питали било jе колика ће у том случаjу бити укупна моћ армиjе. Помозите Артуру, коjи jе превише узбуђен да би се сетио тачног броjа, да им одговори на питање.


## Опис улаза
У првом реду стандардног улаза налазе се броjеви $m$, $n$ i $k$, коjи представљаjу броj армиjа, броj воjника у свакоj армиjи, и Мерлинов магичан броj, редом. Свака од наредних $m$ линиjа садржи $n$ броjева коjи означаваjу вештине воjника. Броjеви у $i$-том реду се односе на воjнике из $i$-те армиjе.

## Опис излаза
У првом и jедином реду стандардног излаза потребно jе исписати одговор на витешко
питање, тj. укупну моћ одабране армиjе.

## Пример 1
### Улаз
```
2 3 6
2 3 1
4 5 6
```

### Излаз
```
7
```

## Објашњења примера
Артур на располагању има две армиjе, и по три воjника у свакоj од њих. Кандидати за команданта прве армиjе су воjници са вештинама из скупа {2, 3, 1}, а друге армиjе воjници са вештинама из скупа {4, 5, 6}. Артуров сортиран списак свих могућих укупних моћи jе: [9, 8, 8, 7, 7, 7, 6, 6, 5]. Тражени броj jе шести броj на списку, тj. 7.

## Ограничења
* $1 ≤ m ≤ 10$.
* $1 ≤ n ≤ 1000$.
* $1 ≤ k ≤ 10^18$.
* Вештине воjника су ненегативни цели броjеви мањи или jеднаки 1000.

## Подзадаци и бодовање
Тест примери су подељени у 5 подзадатaка, у коjима важе следећа додатна ограничења:
* Подзадатак 1 [12 поена]: $m = 1$.
* Подзадатак 2 [15 поена]: $k ≤ 2$.
* Подзадатак 3 [24 поена]: $m ≤ 4, n ≤ 30$.
* Подзадатак 4 [28 поена]: $n ≤ 6$.
* Подзадатак 5 [21 поена]: Нема додатних ограничења.

