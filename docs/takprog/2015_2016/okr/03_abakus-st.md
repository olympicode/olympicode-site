
Стари Вавилонци су користили jедну вариjанту направе Абакус за компликована математичка израчунавања. Абакус се састоjи од $n$ куглица нумерисаних броjевима од 1 до $n$. Свака од куглица се може налазити на jедноj од 10 позициjа (нумерисаних броjевима од 0 до 9), а те позициjе говоре о вредности коjу има одговараjућа куглица (то су вредности од 0 до 9). Куглице су подељене у $m$ дисjунктних група, нумерисаних броjевима од 1 до $m$ (поjедине групе могу бити празне). Корисник има на располагању две врсте операциjа:
* Постави $BrG$ $Poz$, овом командом постављаjу се све куглице из групе $BrG$ у позициjу $Poz$
(тj. поставља вредност свих куглица из те групе на Poz). Ова операциjа има цену $C1$.

* Промени $BrK$ $Poz$, овом командом се премешта само куглицу са редним броjем $BrK$ на позициjу $Poz$ (тj. мења се њена вредност на $Poz$). За ову операциjу корисник плаћа цену jеднаку "кружном растоjању" између досадашње позициjе те куглице и нове позициjе. "Кружно растоjање" jе наjкраће растоjање између позициjа, ако би оне биле поређане на кругу у складу са нумерациjом. Нпр. кружно растоjање између 0 и 7 jе 3, између 1 и 9 jе 2, а имеђу 7 и 3 jе 4.

Добили сте опис Абакуса (броj куглица, цену операциjе Постави (C1) и поделу куглица по групама), почетно стање куглица (тj. позициjу у коjоj се налази свака од куглица на почетку) и краjње стање куглица (тj. позициjе на коjима треба на краjу да се налазе). Потребно jе да одредите минималну цену да се од задатог почетног стања куглица (тj. почетних позициjа куглица) дође до краjњег стања куглица.


## Опис улаза
У првом реду стандардног улаза се налази броj куглица ($n$) и цена операциjе Постави ($C1$).
У другом реду се налази $n$ природних броjева, а $i$-ти од њих представља редни броj групе у коjоj се налази $i$-та куглица. У трећем реду се налази $n$ броjева, а $i$-ти од тих броjева представља почетну позициjу (тj. почетну вредност) $i$-те куглице. У четвртом реду се налази $n$ броjева, а $i$-ти од тих броjева представља краjњу позициjу $i$-те куглице.

## Опис излаза
На стандардни излаз исписати само jедан броj - минималну збирну цену операциjа коjе
треба извести да би се куглице довеле на краjње позициjе.

## Пример 1
### Улаз
```
8 3
6 5 6 5 5 6 1 2
5 1 5 2 3 5 8 0
0 1 0 2 3 8 4 8
```

### Излаз
```
10
```
## Објашњења примера
Куглице из групе 5 не морамо уопште премештати. Куглице из групе 6 пребацуjемо
командом Постави 6 0 у позициjу 0, а затим командом Промени 6 8 и плаћамо цену 5 (3+2).
Куглицу из групе 1 пребацуjемо командом Постави 1 4 и плаћамо цену 3 (ако би користили команду Промени 7 4 платили би 4). Куглицу из групе 2 пребацуjемо командом Промени 8 8 и плаћамо цену 2 (командом Постави 2 8 платили би 3).

## Ограничења
* $1 \leq n \leq 10^6$.
* $1 \leq m \leq 1000$.
* $1 \leq C1 \leq 10^6$.

## Напомена
Тест примери су подељени у три дисjунктне групе
* у тест примерима коjи вреде 30 поена важиће да се све куглице налазе у jедноj групи (тj. $m$ = 1).
* у тест примерима коjи вреде 30 поена сваку од група чини блок узастопних куглица (тj. блок куглица чиjе су ознаке узастопни природни броjеви).
* у тест примерима коjи вреде 40 поена нема додатних ограничења.

