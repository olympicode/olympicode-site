## Решење за $N = 2$:
У овом подзадатаку треба изабрати једног грађанина чији је матични број делилац броја $id$ и једног чији је матични број умножак броја $id$. Ако $id$ има $x$ делилаца и $y$ умножака не већих од $m$, онда је укупан број одговарајућих распореда грађана једнак $2 \cdot (x-1) \cdot (y-1)$ (минус један у заградама зато што не можемо да бирамо Напобаласара, пута два, јер ми одређујемо ко иде на који сто). Вредност $x$ ћемо добити тако што ћемо итерирати по целобројним вредностима $a$ од $1$ до $\sqrt id$ и за свако $a$ које дели $id$ повећати бројач за 2, једном за сам број $a$, а други пут за његов пар $id / a$, до ког нећемо доћи у овој петљи јер је већи од $\sqrt id$. На крају, уколико је $id$ потпун квадрат бројач треба смањити за један јер смо га за $a = \sqrt id$ двапут повећали за исту вредност. Вредност $y$ је једнака $\lfloor {m/id} \rfloor$, где $\lfloor x \rfloor$ представља најмањи цео број не већи од $x$. Временска сложеност: $O(\sqrt {id})$. Меморијска сложеност: $O(1)$.

## Решење за $1 \le m \le 10^3$:
За разлику од претходног подзадатка, у овом вредности $x$ и $y$ можемо добити итерирањем по бројевима од 1 до $m$ и повећавањем $x$ уколико је посматрани број делилац броја $id$, а $y$ уколико је умножак броја $id$. Решење је: 
$$
2 \cdot (x-1) \cdot (x-2) \cdot \ldots \cdot (x-N+1) \cdot (y-1) \cdot (y-2) \cdot \ldots \cdot (y-N+1).$$ 
Временска сложеност: $O(M + N)$. Меморијска сложеност: $O(1)$.

## Главно решење:
За свих $100$ поена треба искористити идеје из претходна два подзадатка. Вредности $x$ и $y$ ћемо наћи као у првом подзадатку, а потом применити формулу из другог подзадатка. Временска сложеност: $O(\sqrt {id} + N)$. Меморијска сложеност: $O(1)$.
