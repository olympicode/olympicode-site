## Први подзадатак:
Различитих узастопних поднизова има $\frac{N\cdot(N-1)}{2}$. Можемо засебно за сваки од њих и сваку цифру израчунати да ли се та цифра појављује у сваком његовом члану. Временска сложеност: $O(maxC\cdot N^3)$, где је $maxC$ број различитих цифара, у овом случају $10$, меморијска сложеност: $O(N)$.

## Други подзадатак:
Слично као у претходном подзадатку провераваћемо исту ствар за сваки подниз, али ефикасније. Уместо да изнова рачунамо одговор за подниз $A_i...A_j$, користићемо претходни одговор за $A_i...A_{j-1}$. Прецизније, ако знамо да се цифра $c$ појављује у поднизу $А_i...A_{j-1}$, потребно је проверити само још елемент $А_j$. Лако се проверава да ли $A_j$ садржи цифру $c$ (можемо унапред одредити скуп цифара за сваки члан низа $A$, или проћи у том тренутку кроз све цифре, што је спорија опција) и на основу претходног одговора имамо и следећи. Дакле, фиксирамо цифру $c$ и леву границу интервала $l$, па се крећемо на десно докле год се цифра $c$ још увек налази у елементима. Временска сложеност: $O(maxC\cdot N^2)$, меморијска сложеност: $O(N)$.

## Трећи подзадатак:
Потребно је наћи најдужи подниз једнаких елемената. То радимо следећим алгоритмом: 
Подесимо бројач на $1$. Идемо редом од почетка до краја низа. Ако је тренутни елемент једнак претходном, повећавамо бројач за $1$. У супротном га ресетујемо на $1$. Решење задатка је максимална вредност бројача у било ком тренутку.  Временска сложеност: $O(N)$, меморијска сложеност: $O(N)$ или $O(1)$.

## Главно решење:

Поставићемо исто питање као у другом подзадатку: "Да ли је цифра $c$ присутна у сваком елементу подниза $A_i...A_j$?", али ћемо користити сличан алгоритам као из трећег подзадатка и то паралелно над $10$ различитих низова нула и јединица. Те низове не правимо физички, већ их замишљамо на следећи начин: $i$-ти члан у $c$-том низу означава да ли елемент $A_i$ садржи цифру $c$. Подниз јединица $[i,j]$ у неком таквом низу означава да $A_iA_{i+1}...A_j$ имају заједничку цифру.  Ефикасна имплементација доводи до времeнcке сложености $O(maxC\cdot N)$, меморијске $O(maxC)$.
