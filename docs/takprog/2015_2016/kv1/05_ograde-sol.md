## Први и други подзадатак:
За сваког црва и ограду проверавамо да ли је тај црв уништио ту ограду, односно да ли се њихове дужи секу. То је могуће урадити преко мешовитог производа вектора, односно оријентације троугла. Дужи $AB$ и $CD$ се секу акко троуглови $ABC$ и $ABD$ имају супротну оријентацију. Сложеност је $O(N\cdot M)$.

## Главно решење:
Сортирамо све црве по $x$ координати и сегменте ограде поделимо у два сортирана низа (исто по $x$ координати левог краја) - "горњи омотач" и "доњи омотач". Задатак решавамо прво за један, па онда за други омотач. То радимо техником ***two pointers***. За сваки сегмент ограде одредимо који црви задовољавају то да се њихова $x$ координата налази између $x$ координата крајева сегмента. Након тога, имамо скуп црва који могу сећи дати сегмент. Остало је то још само проверити. Сложеност је $O(NlogN)$ због сортирања и зато што по сваком црву пролазимо највише $4N$ пута.


