## Главно решење:
Нека без умањења општости важи $x_1\leq x_2\leq x_3$ (можемо пећинце пермутовати тако). Посматрајмо случај када важи $x_2-x_1 \leq x_3-x_2$ (други случај се аналогно решава). Пећинци $1$ и $2$ чују "Аааа!!" у истом тренутку $x_2-x_1$, а након тога чују и "Уооаах?!" у истом тренутку $2(x_2-x_1)$ (други пећинац ће пре то чути од оног који је ближи њему, а то је први пећинац). Трећи пећинац чује "Уооаах?!" тек у времену $x_3-x_1$. За дата (правилно пермутована) времена, позиције се могу конструисати као $x_1=0$, $x_2=\frac{t_1}{2}$ и $x_3=t_3$, па се потом одговарајућим пермутовањем добија решење задатка. Приметимо да такве позиције постоје ако и само ако је $t_1=t_2\leq t_3$ (у неком поретку).

Дакле, решење постоји само када су нека два времена једнака, а треће не мање од остала два. На основу тих времена се потом израчуна формула за позицију сваког пећинца. Довољно је покрити $4$ случаја, с тим да је последњи немогућ:

 1. $t_1=t_2\leq t_3$, формула је $(0,\frac{t_1}{2},t_3)$
 2. $t_2=t_3\leq t_1$, формула је $(t_1,0,\frac{t_2}{2})$
 3. $t_3=t_1\leq t_2$, формула је $(\frac{t_3}{2},t_2,0)$
 4. остало

