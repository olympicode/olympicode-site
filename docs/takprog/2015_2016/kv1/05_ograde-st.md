
Пре око двадесет хиљада година, праисториjски људи (пећинци) су усавршили вештину израде дрвених ограда како би задржали добре ствари близу себе и лоше ствари далеко од себе. Пећинац Димитриjе jе стручњак у изради конвексних ограда (пећинцима никада ниjе било jасно шта ово значи) и свима jе познато да он прави наjбоље ограде у племену. Наjвећи неприjатељ пећиначких ограда су џиновски праисториjски црви. Џиновски праисториjски црви имаjу навику да с времена на време изађу на површину земље и крену ка северу или ка jугу рушећи све пред собом пре него што се врате под земљу. Димитриjе jе управо добио поруку од Пећинца Њушкала да су претходне ноћи џиновски праисториjски црви опет изронили на површину и потенциjално уништили jедну од Димитриjевих ограда. Заjедно са овом поруком добио jе и све путање џиновских праисториjских црва претходне ноћи. Димитриjа сада интересуjе колико стабала секвоjе он мора да посече у страшноj шуми, ако се зна да jе за сваки уништени сегмент ограде потребно по jедно стабло секвоjе. Он вас моли да му ви кажете минималан броj ових стабала како би он провео што мање времена у страшноj шуми.

## Опис улаза
 Прва линиjа стандардног улаза садржи природан броj $N$ - броj сегмената од коjих jе Димитриjева ограда изграђена. Наредних $N$ линиjа садрже по 2 цела броjа $x_i$ и $y_i$ коjи означаваjу краjеве свих сегмената ограде (дати су редом у смеру казаљке на сату и увек формираjу конвексни многоугао), тj $i$-ти сегмент почиње на позициjи $(x_i,y_i)$ и завршава се на позициjи (xi+1,yi+1) при чему $N$-ти сегмент почиње на позициjи $(x_N ,y_N)$ и завршава се на позициjи $(x_1,y_1)$. Наредна линиjа садржи броj $M$ - броj путања џиновских праисториjских црва. Наредних $M$ линиjа садрже по 3 цела броjа $a_i , p_i$ и $k_i$ коjи описуjу кретање jедног од џиновских праисториjских црва тj. да се црв кретао између тачака $(a_i,p_i)$ и $(a_i,k_i)$. Сегмент ограде се сматра уништеним ако се у бар jедноj тачки сече са путањамаџиновских праисториjских црва, дакле ако црви прођу кроз заjедничку тачку два сегмента, оба сегмента се сматраjу уништенима. Такође, ако црви изађу на површину тачно на месту где jе ограда, или се врате назад у земљу у тачки коjа припада сегменту ограде, таj сегмент се такође сматра срушеним. Краjеви сегмената ограде задовољаваjу услов да никоjа три нису колинеарна.

## Опис излаза
Прва и jедина линиjа излаза треба да садржи тачно jедан цео броj - броj стабала коjи Димитриjе мора да посече у страшноj шуми.

## Пример 1
### Улаз
```
-11 0
-8 2
-3 4
6 3
8 2
11 0
-1 -4
3
3 2 -3
-5 -4 8
0 8 1
```

### Излаз
```
4
```


## Објашњења примера
У првом примеру су уништена 4 сегмента: сегмент са краjњим тачкама у (-3, 4) и
(-8, 2), сегмент са краjњим тачкама у (-11, 0) и (-1, -4), сегмент са краjњим тачкама (-1, -4) и (11,0), као и сегмент са краjњим тачкама (6, 3) и (-3, 4).

## Ограничења

* $3 ≤ N ≤ 10^5$
* $1 ≤ M ≤ 10^5$
* $−10^7 ≤ x_i, y_i, a_i, p_i, k_i ≤ 10^7$


## Напомена
Тест примери су подељени у 3 групе:

* у 20% тест примера ограда ће бити у облику jеднакокраког правоуглог троугла чиjа jе хипотенуза паралелна x оси или у облику квадрата чиjе су странице заротиране за 45◦ у односу на координатне осе
* у 40% тест примера важиће да jе $N · M ≤ 10^6$
* остали примери немаjу ограничења
