Познато jе да jе jедно од првих већих такмичења коjе jе организовано на простору Балканског полуострва била jедна информатичка олимпиjада пре око двадесет хиљада година (када су jедини дозвољени програмски jезици били Fortran и COBOL). Оно што jе мање познато jесте чињеница да jе тада сама организациjа такмичења била другачиjа. Археолози су открили да jе Таjна Комисиjа имала предложених N задатака и проценила тежину сваког од њих неким ненегативним целим броjем не већим од $10^9$ (већи броjеви су одговарали тежим задацима). Таjна Комисиjа jе након процеса предлагања задатака одржала састанак на ком се расправљало о организациjи такмичења
и био jе направљен одабир задатака коjи су се после поjавили на олимпиjади, при чему су се задаци на такмичењу распоредили у оном редоследу у ком су били на списку предлога. Међутим, ниjе познато коjи задаци су били одабрани, као ни колико jе било задатака (jасно, био jе одабран бар jедан задатак).
$Q$ археолога, у сарадњи са садашњом Таjном Комисиjом, започело jе истраживање коjе би открило нешто више о природи прве информатичке олимпиjаде. Ниjедан археолог ниjе успео да откриjе броj задатака, али су сви поставили теориjе о томе коjа jе била процењена тежина наjтежег задатка. Пре него што се направи план даљег истраживања, неопходно jе свим археолозима одговорити колико постоjи потенциjалних листа задатака на олимпиjади (узимаjући у обзир теориjу о тежини наjтежег задатка). Помозите Таjноj Комисиjи и археолозима да одговоре на ово питање од историjског значаjа.

## Опис улаза
У првом реду стандардног улаза се налази природан броj $N$, коjи представља укупан броj задатака са списка предложених задатака. У другом реду се налази $N$ ненегативних целих броjева, где $k$-ти броj представља процењену тежину $k$-тог задатка. У трећем реду се налази природан броj $Q,$ броj археолога. У наредних $Q$ редова стандардног улаза се налази по jедан ненегативан цео броj $x$ коjи представља теориjу одговараjућег археолога, односно упит "Колико jе такмичења могло да се организуjе ако jе тежина наjтежег задатка била тачно $x$?"

## Опис излаза
У $Q$ редова стандардног излаза исписати по jедан цео броj, где се у $k$-tom реду налази одговор на упит $k$-тог археолога. Решења исписивати по модулу $10^9 + 7$.


## Пример 1
### Улаз
```
5
8 1 3 9 3
2
8
3
```

### Излаз
```
8
6
```

## Објашњења примера
У случаjу теориjе да jе наjтежи задатак имао тежину 8, знамо да jе први задатак
са списка предложених био на такмичењу. Могућа такмичења су: само први задатак; први и други задатак; први и трећи; први и пети; први, дрги и трећи; први, други и пети; први, трећи и пети; први, други, трећи и пети. У случаjу друге теориjе, постоjало jе шест могућих такмичења: други и трећи задатак; други и пети задатак; други, трећи и пети; трећи и пети; само трећи; само пети.

## Ограничења.
* $1 ≤ N ≤ 10^5$.
* $1 ≤ Q ≤ 10^5$.
*  Тежине задатака су ненегативни цели броjеви коjи нису већи од $10^9$.
* Сви археолози су предложили тежине коjи су ненегативни цели броjеви коjи нису већи од $10^9$.

## Напомена. 
Решење овог задатка ће бити тестирано на тест примерима коjи могу да се поделе у неколико скупова коjи нису дисjунктни (односно, постоjе преклапања):
* У тест примерима укупно вредним 20 поена ће бити задовољена ограничења $N \leq 15, Q \leq 1000$.
* У тест примерима укупно вредним 45 поена jе познато да ће тежине задатака били ненегативни цели броjеви коjи нису већи од $10^6$.
* У тест примерима укупно вредним 50 поена ће важити ограничења $N \leq 5000, Q \leq 5000$.
* У тест примерима коjи укупно вреде 30 поена не постоjе додатна ограничења.
