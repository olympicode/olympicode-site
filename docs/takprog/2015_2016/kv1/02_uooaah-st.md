
Пре око двадесет хиљада година, када нису били у пећинама, праисториjски људи (пећинци) су волели да проводе време на свежем ваздуху и изводе физичке експерименте. Jедан од омиљениjих им jе био следећи: пећинци Пера, Мика и Лаза би се поставили на различитим позициjама на jедном правцу (можемо их замислити као тачке на реалноj правоj) и свако од њих би понео своj дигитални ручни пешчани сат.

У тренутку 0 свако од њих узвикне "Аааа!!"(стандардни поздрав пећинаца) - оваj поздрав се шири у свим смеровима брзином од 1 m/s (густина ваздуха jе тада била другачиjа па jе брзина звука била мања). У тренутку када пећинац први пут чуjе поздрав (од неког од преостале двоjице) он се раздере стандардним пећинским отпоздравом - "Уооаах?!"коjи се шири на исти начин и истом брзином. На краjу, у тренутку када сваки пећинац први пут чуjе отпоздрав "Уооаах?!"он запамти то време на свом дигиталном пешчаном сату и експеримент jе завршен.

На краjу експеримента, Пера, Мика и Лаза се врате у пећину и саопште своjа забележена времена пећинском врачу Кљовку коjи користећи ове податке, шестар, знање физике и освећене кљове мамута покушава да импресионира пећинске људе тако што одређуjе почетне положаjе наша три пећинца (тj. три позициjе на реалноj правоj). Помозите Кљовку да се не обрука! Обратити пажњу
да се понеад може десити да решење не постоjи (тj. да Перини, Микини и/или Лазини подаци нису добри због непрецизности праисториjских дигиталних пешчаних сатова). Додатно, те три позициjе мораjу бити различити реални броjеви коjи по апсолутноj вредности нису већи од 109 (Кљовко не зна много велике броjеве).

## Opis ulaza
Сваки тест пример ће се састоjати од 3 различита експеримента тj. стандардни
улаз се састоjи од 3 реда и у сваком реду (коjи представља jедан експеримент) се налазе по три реална броjа $t_1, t_2$ и $t_3$, задата се прецизношћу од jедне децимале, коjи представљаjу времена када су Пера, Мика и Лаза, редом, чули отпоздрав "Уооаах?!".

## Opis izlaza
За сваки од 3 експеримента треба урадити следеће: уколико постоjи решење (тj. почетне позициjе коjе задовољаваjу све услове) у jедном реду треба исписати "UGA"(без наводника, значи "ДА"на пећинском) а у наредном реду три реална броjа $x_1$, $x_2$ и $x_3$ са прецизношћу на две децимале коjа, редом, представљаjу почетне позициjе Пере, Мике и Лазе и коjа задовољаваjу
поменута додатна ограничења. Са друге стране, уколико не постоjи решење у jедном реду само исписати "UHUH"(без наводника, значи "Нажалост, експеримент ниjе успео"на пећинском). Уколико има више решења, исписати било коjе.

## Пример 1
### Улаз
```
7.0 8.0 7.0
2.0 4.0 6.0
1.5 1.5 1.5
```

### Излаз
```
UGA
2.00 10.00 5.50
UHUH
UGA
-0.75 0.00 0.75
```

## Објашњење
У првом експерименту jедно могуће решење jе да се Пера налази на позициjи 2, Мика на позициjи 10 и Лаза на позициjи 5.5. Тада Пера први пут чуjе поздрав од Лазе после 3.5 секун ди и тада отпоздравља; слично, Мика отпоздравља после 4.5 секунди (када чуjе поздрав од Лазе) а Лаза отпоздравља после 3.5 секунди када чуjе поздрав од Пере. Пера први пут чуjе отпоздрав "Уооаах?!"од Лазе и то после 7 секунди, Мика први пут чуjе отпоздрав после 8 секунди (од Лазе) и Лаза први пут после 7 секунди од Пере. За други експеримент не постоjи решење а лако се може проверити да су позициjе у трећем експерименту заиста jедно од решења.

## Ограничења

* $0 \leq t_1, t_2, t_3 \leq 10^9$.
* $-10^9 \leq x_1, x_2, x_3 \leq 10^9$ и све ове вредности мораjу бити међусобно различите (уколико решење постоjи, постоjаће и оно коjе задовољава ове додатне услове)

## Napomena
Тест примери су подељени у две дисjунктне групе:
* У тест примерима вредним 40 поена важи: уколико решење постоjи, постоjаће и решење код
кога су тражене позициjе цели броjеви коjе по апсолутноj вредности нису веће од 100.
* У тест примерима вредним 60 поена нема додатних ограничења.

## Napomena 2
Уколико такмичар за сваки експеримент у тест примеру исправно одреди да ли
постоjи или не постоjи решење али саме позициjе нису добре, добиjа 30% поена за дати тест пример. Обратити пажњу да jе чак и у том случаjу после сваког исписа "UGA"потребно исписати три реална броjа коjа задовољаваjу додатна ограничења (нпр. "1.00 2.00 3.00").

