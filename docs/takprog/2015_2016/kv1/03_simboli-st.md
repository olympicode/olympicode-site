
У праисториjском добу, иако нису постоjала jасно дефинисана писма, jезици и уџбеници, људи су и даље налазили начина да припишу природне поjаве неким симболима—тако ствараjући претече данашњих jезика. 

Познато jе да су у jедноj староj цивилизациjи на просторима где jе владала Таjна Комисиjа људи комуницирали користећи 26 симбола (коjе ћемо, ради лакше поставке, записивати користећи велика слова енглеске абецеде). Такође jе установљено да се ти симболи могу поделити у “супротне парове”. Поново, ради поjедностављења, сматраћемо да су слова коjа су са супротних страна енглеске абецеде међусобно супротна. ($A$ и $Z$, $B$ и $Y$, $C$ и $X$, итд.)

Хиљадама година касниjе, наследници старе Таjне Комисиjе су ископали jедан низ од n симбола, заjедно са описом правила игре коjа се играла у то доба. Први играч бира jедан симбол, након чега други играч мења $k$ узастопних симбола из низа у њима супротне симболе. На краjу, први играч добиjа поен за свако поjављивање симбола коjи jе одабрао у низу, док други играч добиjа
поен за свако поjављивање њему супротног симбола.

Мали Перица и његов колега мали Николаj одлучили су да одиграjу jедну партиjу ове игре. Перицу занима колику наjвећу предност може остварити као први играч, уколико Николаj буде играо оптимално. Као и раниjе, замолио вас jе за помоћ.

## Opis ulaza
У првом реду стандардног улаза налазе се два цела броjа, $n$ и $k$, коjи представљаjу дужину низа симбола и броj узастопних симбола коjе Николаj треба претворити у супротне, редом.

У другом реду налази се низ од $n$ великих слова енглеске абецеде, коjи представља почетно стање низа симбола.

## Opis izlaza
У првом и jедином реду стандардног излаза потребно jе исписати jедан цео броj коjи означава максималну предност коjу Перица може остварити.


## Пример 1
### Улаз
```
7 2
AAABBAA
```

### Излаз
```
1
```

## Објашњења примера
Перица ће стећи наjвећу предност уколико на почетку одабере симбол $A$. Николаj тада може да промени два узастопна симбола $A$ у симболе $Z$, чиме у низу на краjу постоjе три симбола $A$ и два симбола $Z$, што представља предност од jедног поена за Перицу.

## Ограничења.
* $1 ≤ n ≤ 10^6$.
*  $0 ≤ k ≤ n$.

## Напомена. 
Тест примери су подељени у пет дисjунктних група:
*  У тест примерима вредним 20 поена важиће $n ≤ 50$.
*  У тест примерима вредним 20 поена важиће $n ≤ 1000$.
*  У тест примерима вредним 20 поена важиће $n ≤ 10^4$.
*  У тест примерима вредним 20 поена важиће $n ≤ 10^5$.
*  У тест примерима вредним 20 поена нема додатних ограничења.
