
У временима неолитске Таjне Комисиjе, људи нису могли превише добро да опишу концепт боjе. Међутим, оно што се знало jе да jе бела боjа била обожавана. Такође, боjе су биле мешане тако што се извори те две боjе (углавном биљке) смрве тољагом и помешаjу—пошто различити извори имаjу различита хемиjска своjства, ово ниjе увек гарантовало исте резултате (нпр. производ мешања црвене и жуте боjе ниjе увек наранџаст).

Као и у случаjу игре симбола, чланови савремене Таjне Комисиjе су успели да дођу до неколико низова биљака разних боjа из тог периода. Претпоставка jе да су тадашњи људи могли само да спаjаjу по две суседне боjе у низу у jедну. Унаjмљена jе помоћ малог Дависа, познатог (ал)хемичара, да се установи коjе су све комбинациjе боjа могле да се добиjу мешањем. Испоставило се, између
осталог, да jе редослед боjа битан (нпр. мешање плаве и црвене не мора бити исто као мешање црвене и плаве), да jе могуће да мешање две боjе нема jединствен резултат, као и да jе могуће да неке две боjе не можемо помешати. Малог Перицу сада занима да ли jе могуће добити само низове белих боjа, пратећи правила коjа jе Давис генерисао.

## Опис улаза
У првом реду стандардног улаза налази се природан броj m, коjи представља броj правила мешања боjа коjе jе мали Давис пронашао. У сваком од наредних m редова налази се по jедно правило, дато у формату $XY$ -> $Z$ (где су $X, Y$ и $Z$ велика слова енглеске абецеде), што значи да, уколико су нам боjе $X$ и $Y$ суседне у низу, можемо их помешати и добити боjу $Z$ на том месту.
У наредном реду стандардног улаза налази се природан броj $t$, коjи представља броj нађених низова боjа, након чега jе сваки низ задат у два реда; први ред садржи природан броj $n$, дужину низа, а
други ред садржи низ од $n$ великих слова енглеске абецеде, коjи представља сам низ боjа.

## Опис излаза
За сваки од $t$ низова, исписати у засебном реду стандардног излаза или “YES” или “NO” (без наводника), у зависности од тога да ли jе могуће доћи од почетног низа до низа у коме су свебоjе беле (W).

## Пример 1
### Улаз
```
2
RG -> B
BB -> W
2
9
RGBRGBRGB
4
RGBB
```

### Излаз
```
YES
NO
```

## Објашњења примера
У првом низу можемо одрадити следеће трансформациjе: RGBRGBRGB -> BBRGBRGB -> BBBBRGB -> BBBBBB -> WBBBB -> WWBB -> WWW, чиме добиjамо низ само беле боjе. У другом низу могуће jе доћи до низа WB или BW, после чега ниjе могуће вршити даље трансформациjе.

## Ограничења

* $1 ≤ m ≤ 100$
* $1 ≤ n ≤ 100$
* $1 ≤ t ≤ 10$
* Сви низови ће садржати само велика слова енглеске абецеде.

## Напомена
Тест примери су подељени у четири дисjунктне групе:
* У тест примерима вредним 20 поена важиће $m ≤ 15, n ≤ 10$.
* У тест примерима вредним 20 поена важиће $m ≤ 15$.
* У тест примерима вредним 25 поена важиће $m ≤ 75, n ≤ 75$.
* У тест примерима вредним 35 поена нема додатних ограничења.

## Напомена 2
Могуће jе да правила мешања за неке две боjе нису jединствена, нпр. могуће jе
присуство XY -> Z и XY -> W у истом скупу правила.
