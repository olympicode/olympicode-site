Мачак Цврле је након дугог и исцрпљујућег лова на преписиваче одлучио да оде у башту да се одмори. Башта је подељена на јединична поља и има облик правоугаоне матрице димензија $N\times M$. Поље у $i$-том реду и $j$-тој колони се налази на висини $H_{i,j}$. Како је мачак успешно одрадио јако тежак задатак, одлучио је да у овој башти себи направи престо.

Престо је поље у башти које се налази на мањој или једнакој висини у односу на сва поља у том реду, и већој или једнакој висини у односу на сва поља у тој колони. Цврле жели од вас да му помогнете тако што ћете му рећи колико најмање поља у башти мора да промени висину да би се појавио бар један престо (нове висине не морају бити цели бројеви).

## Улаз
У првом реду стандардног улаза налазе се природни бројеви $N$ и $M$, који представљају број редова и број колона баште, редом. У сваком од наредних $N$ редова улаза налази се $M$ целих бројева, раздвојених размаком – у $i$-том од ових редова $j$-ти број представља $H_{i,j}$.

## Излаз
У први и једини ред стандардног излаза исписати цео број $x$, који представља минималан број измена.

## Ограничења:
- $1 \leq N,M \leq 300$
- $0 \leq H_{i,j} \leq 10^9$

У примерима вредним 50 поена важиће 1≤N,M≤100.

## Пример:
### Улаз
```
3 4
1 9 3 0
6 2 7 5
8 4 6 3
```

### Излаз
```
1
```

### Објашњење примера
Један начин да направимо престо је да променимо висину поља у другом реду и другој колони са $2$ на $8$. Након тога, поље у истом том реду и последњој колони постаје престо.
