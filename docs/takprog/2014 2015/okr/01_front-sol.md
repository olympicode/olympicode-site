## Решење за $N\leq20$ и  $x_i,y_i\leq1000$:
Са обзиром да су вредности $x_i$ и $y_i$ мале можемо сваку тачку да сачувамо у матрици $mat$ где је  $mat[i][j]=1$ ако је унета тачка са координатама $i$ и $j$, а $mat[i][j] = 0$ у супротном. Сада за сваку унету тачку можемо проверити да ли постоји нека тачка у матрици која је *горе-десно* од дате тачке и тако избројати тачке на фронту. Временска сложеност: $O(N\cdot maxX^2)$, меморијска сложеност: $O(N + maxX^2)$, где је $maxX$ највећа дозвољена координата (у овом случају $1000$).

## Решење за $N\leq1000$:
Због тога што су $x_i,y_i\leq10^9$ (не можемо да направимо толику матрицу) морамо да проверимо број тачака на фронту без матрице.  Број тачака на фронту можемо избројати тако што ћемо за сваку тачку проћи  кроз све остале тачке и проверити да ли постоји нека која је *горе-десно* од ње. Временска сложеност: $O(N^2)$, меморијска сложеност: $O(N)$

## Главно решење:
Знамо да ће се за сваку $x$ координату највише једна тачка налазити на фронту. Пошто су тачке поређане по $x$ координати, крећемо са краја низа (односно, можемо замислити здесна налево) и пратимо која је највећа $y$ координата коју смо до сад видели (нека то буде $maxy$), као и последњу $x$ координату за коју је $maxy$ остварено (назовимо то $maxx$). За тренутно $x_i$ додамо један на резултат уколико је $y_i > maxy$ и $x_i \neq maxx$. Притом одржавамо вредности $maxx$ и $maxy$.  Временска сложеност: $O(N)$, меморијска сложеност: $O(N)$
