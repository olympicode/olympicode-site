Мали Перица је, захваљујући вашој помоћи на претходном нивоу такмичења, успео да помогне малом Ацку да добије бета кључ за најновију игрицу компаније Мећава. Како је и сам кренуо да игра ову игрицу, јако му се свидела, па је одлучио да испроба и неке старије наслове овог издавача.

Игрица коју је следећу одабрао је класик ”Ратни Занат”, а противник му је његов колега мали Николај. У овој игрици се два играча такмиче за превласт над противничком базом. Базе се налазе на супротним крајевима мапе (Николајева у доњем левом углу мапе, Перичина у горњем десном), и могу се нападати или бранити помоћу војника (који се у сваком моменту налазе на неком пару $(x, y)$ координата на мапи).

Перица је у кључном тренутку погледао Николајев монитор и успешно преписао све позиције на којима је Николај распоредио своје војнике, **сортиране у неопадајућем поретку по x координати**. Да би испланирао ефикасан напад, Перицу сада занима колико Николајевих војника је на најрањивијим положајима, тј. на фронту.

Војник $V(x, y)$ се налази на фронту уколико не постоји ниједан други војник $V'(x', y')$ такав да важи $$x \leq x', y \leq y'$$

тј. уколико не постоји ниједан други војник који је ”горе-десно” у односу на тог војника.

## Улаз
У првом реду стандардног улаза налази се природан број $N$, који представља број Николајевих војника. У сваком од наредних $N$ редова налазе се два цела броја $x_i$ и $y_i$, који представљају координате Николајевог текућег војника. Сви војници ће бити сортирани у неопадајућем поретку по x координати.

## Излаз
У први и једини ред стандардног излаза исписати природан број $F$, који представља број Николајевих војника који се налазе на фронту.

## Ограничења:
- $1 \leq N \leq 10^6$
- $0 \leq x_i,y_i \leq 10^9$
- Никоја два војника неће бити на истој позицији.
- $x_1 \leq x_2 \leq \ldots x_N$

Тест примери су подељени у три дисјунктне групе:
- У тестовима вредним 30 поена: $N \leq 500$; $x_i,y_i \leq 1000$; неће бити војника са истом $x$ координатом.
- У тестовима вредним 40 поена: $N \leq 1000$
- У тестовима вредним 30 поена: Без додатних ограничења.

## Пример:
### Улаз
```
6
0 1
1 5
3 5
3 2
4 4
```

### Излаз
```
3
```

### Објашњење
Фронт се састоји од следећег скупа војника: $\{ (3, 5), (4,4), (5,1) \}$.
