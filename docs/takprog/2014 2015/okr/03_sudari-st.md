
Мали Дрејко је синоћ имао ноћну мору у којој се нашао у лавиринту без излаза и, још горе, заборавио све што зна о алгоритмима. У том сну је покушавао да нађе излаз једним неисправним, погрешно интерпретираним (односно невешто преписаним) поступком: уместо резона “држи леву руку уз зид”, држао се хеуристике “ићи ћу напред док не налетим на зид и, кад се то деси, скренућу лево и поновити исти поступак”. Кошмар је толико потресао Дрејка да је заборавио детаље сна, али се ипак сећа неких ствари.

Дрејко је упамтио да је лавиринт могао да се представи као правоугаона матрица $n\times m$, при чему су елементи те матрице или зидови или слободна поља, а успео је да се сети и свих поља у овој матрици. Дрејко не може да се сети која је поља обишао у лавиринту, али се сећа свог почетног положаја, чињенице да се прво кретао јужно, да је $k$ пута ударио главом о зид и да се пробудио непосредно након  $k$-тог судара са зидом. Читајући сановник, схватио је да је за потпуно тумачење неопходно да зна тачан положај у ком се налазио непосредно пре буђења.

Дрејко је врстан програмер, али је тренутно толико узбуђен и потресен да не може да размишља о овом задатку. Помозите Дрејку да протумачи свој сан.

## Улаз
У првом реду стандардног улаза се налазе природни бројеви $n$ и $m$, број врста и колона матрице, редом. 

У другом реду се налазе природни бројеви $y$ и $x$, где $(y,x)$ представља поље на ком се Дрејко налазио на почетку сна ($(1,1)$ је горњи леви угао матрице, а $(n,m)$ доњи десни). 

У трећем реду се задаје природан број $k$ – укупан број судара Дрејкове главе са зидом. У наредних $n$ редова стандардног улаза се налази по m знакова ‘#’ или ‘.’ (без наводника), где ‘#’ представља зид, а ‘.’ слободно поље. Почетно Дрејково поље $(y,x) ће увек бити ‘.’. Сматрати да је судар Дрејка са границом матрице – судар са зидом.

## Излаз
У првом и једином реду стандардног излаза исписати координате $(y',x')$ последњег поља на коме се Дрејко нашао у току сна, раздвојене једним знаком размака.

## Ограничења:
- $1\leq n,m \leq 500$
- $1 \leq k \leq 10^{18}$ 

Тест примери су подељени у три дисјунктне групе:
-   У тест примерима вредним 30 поена важи $1\leq k \leq 1000$.
-   У тест примерима вредним 40 поена важи $1 \leq k \leq 10^7$.
-   У тест примерима вредним 30 поена нема додатних ограничења.


## Примери:
### Пример 1
#### Улаз
```
4 5  
2 1  
4  
...#.  
.#...  
....#  
#....
```

#### Излаз
```
2 3
```

### Пример 2
#### Улаз
```
3 5  
2 1  
3  
.....  
...#.  
....#
```

#### Излаз
```
3 4
```



