Перице су другари из клупа. Они једноставно не преписују. Сређујући школски таван пронашли су шкрињу, а у њој древни .*pdf* пун алгоритама. .*pdf* је писао стари учитељ Хуанг-Цу, и посуо благим мирисом трешње. Скинули су прашину са њега и погледали о чему се ту заправо ради.

.*pdf* се састоји од поглавља састављених од одређеног броја страна. Свако поглавље детаљно описује једну древну технику алгоритама. Пошто су технике стварно компликоване, и пошто се алгоритми најбоље уче тако што неко објасни, одлучили су да поделе посао. **Свака техника биће додељена једном и само једном Перици** да је научи и презентује осталима. Као добри другари технике ће поделити **тако да је разлика између броја страна Перице који има највише страна да научи и Перице који има најмање страна да научи најмања могућа**. Пошто Перице још увек нису научиле древне вештине Хуанг-Цуа, не знају сами да изврше ту поделу. Ти ћеш им помоћи.

## Улаз
У првом реду стандардног улаза налазе се два природна броја $N$ и $K$, број поглавља у књизи и број Перица, редом. У другом реду налази се $N$ природних бројева $A_i$ – број страна $i$-тог поглавља.

## Излаз
У првом реду стандардног излаза исписати најмању могућу разлику између броја страна Перице који има највише страна да научи и Перице који има најмање страна да научи. 

У другом реду исписати $N$ бројева где $i$-ти број представља Перицу који треба да научи $i$-то поглавље. Уколико постији више решења са најмањом разликом, штампати било које.

## Ограничења:
- $1 \leq N \leq 13$
- $1 \leq K \leq 13$
- $1 \leq A_i \leq 10^8$

Тест примери су подељени у четири дисјунктне групе:
- У тест примерима вредним 10 поена важи $N\leq 3$.
- У тест примерима вредним 30 поена важи $N\leq 8$.
- У тест примерима вредним 30 поена важи $N\leq 11$.
- У тест примерима вредним 30 поена нема додатних ограничења.


## Пример:
### Улаз
```
5 3
1 3 2 5 3
```

### Излаз
```
1
1 2 2 3 1
```

### Објашњење примера
Имамо $5$ поглавља књиге и $3$ Перице. Први Перица ће учити технике $1$ (једна страна) и $5$ (три стране), други технике $2$ (три стране) и $3$ (две стране) док ће трећи само технику $4$ (пет страна). У оваквој подели Перице имају редом $4$, $4$ и $5$ страна да науче што значи да је разлика између Перице који има највише да научи и Перице који има најмање да научи једнака $1$. За дати пример није могуће направити поделу тако да сви добију једнако да науче, па је разлика $1$ оптимална.
