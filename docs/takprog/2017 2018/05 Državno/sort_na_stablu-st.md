Након потпуног уништења Пајазитова, дух Милојица је решио да почасти своју децу златницима. Он је спремио за свако од $n$ деце по један златник. Златници су нумерисани бројевима од $1$ до $n$, и на сваком златнику је написан његов јединствен број. Број на златнику означава индекс детета којем је Милојица наменио тај златник. Како су мали духови веома дисциплинована створења они су се поређали у низ дужине $n$ сортирано растуће по индексу. Нажалост, Милојица није веровао у своју децу и златнике је поређао у неком поретку који не мора бити растући. Да би избегао незадовољство своје деце, он мора сортирати низ златника у растућем поретку. За овај подухват он користи једно стабло са $m$ чворова које је преко корена (чвора нумерисаног са $1$) повезано са првом позицијом у низу златника.

У једном потезу Милојица може померити један златник на суседно поље ако се у том тренутку на том пољу не налази ниједан златник. Под пољем сматрамо неку позицију у низу златника или неки чвор у стаблу. Приметимо да са позиције $1$ у низу, златник можемо померити на позицију $2$ или у корен стабла. Слично, из корена стабла златник можемо померити у неко од његове деце или на позицију $1$ у низу.

Поставља се једноставно питање: Да ли Милојица након коначно много корака може растуће сортирати своје златнике? Како су духови мало заборавна бића, Милојица није сигуран који је тачно поредак златника оставио и како изгледа стабло повезано са низом, па вас је замолио да одговорите на тражено питање за $t$ различитих распореда златника и изгледа стабла.


## Опис улаза

У првој линији стандардног улаза налази се природан број $t$, број упита за које желимо да испитамо могућност сортирања.
 
Сваки упит је описан на следећи начин:

У првој линији упита налази се природан број $n$, број златника и број Милојичине деце.

У другој линији упита налази се пермутација бројева $\{1, 2, \dots, n\}$: $p_1, p_2, \dots, p_n$, почетни распоред златника у низу.

У трећој линији упита налази се природан број $m$, број чворова у стаблу.

Наредних $m-1$ линија садрже по два броја $u_i$, $v_i$, парове повезаних чворова у стаблу.  

## Опис излаза

На стандардни излаз исписати $t$ линија које представљају одговоре на упите. У $i$-тој линији исписати ,,DA'' (без наводника) ако је у $i$-том упиту могуће растуће сортирати низ златника, а у супротном исписати ,,NE'' (без наводника).

## Пример

### Улаз

```
2
3
3 1 2
4
1 2
2 3
1 4
3
3 2 1
2
2 1
```

### Излаз

```
DA
NE
```

## Објашњење примера

<img src="media/sortnastablu_ex1.png" />

Први упит изгледа као на слици. Милојица има три детета и три златника. Златници су поређани у редоследу $[3, 1, 2]$. Стабло има четири чвора. 

Један од могућих алгоритама сортирања би имао следеће кораке:
1. Померити златник са бројем $3$ који се налази на позицији $1$ у низу најпре у корен стабла (чвор нумерисан са $1$), након тога у чвор нумерисан са $4$.
2. Померити златник са бројем $1$ који се налази на позицији $2$ у низу најпре на позицију $1$ у низу, након тога у корен стабла, потом у чвор нумерисан са $2$ и на крају у чвор нумерисан са $3$.
3. Померити златник са бројем $2$ који се налази на позицији $3$ у низу најпре на позицију $2$, након тога на позицију $1$, после тога у корен стабла и најзад у чвор нумерисан са $2$.
4. Вратити златник са бројем $3$ који се налази у чвору нумерисаном са $4$ прво у корен стабла, након тога на позицију $1$ у низу, па на позицију $2$ и на крају на позицију $3$.
5. Вратити златник са бројем $2$ који се налази у чвору нумерисаном са $2$ прво у корен стабла, након тога на позицију $1$ у низу и на крају на позицију $2$.
6. Вратити златник са бројем $1$ који се налази у чвору нумерисаном са $3$ прво у чвор нумерисан са $2$, након тога у корен стабла и на крају на позицију $1$ у низу.

Након наведених операција низ златника ће бити сортиран растуће, па је одговор на овај упит,,DA''.

У другом упиту имамо пермутацију златника сортирану у опадајућем поретку и стабло са два чвора. Како год померали златнике није могуће сортирати их растуће, па је одговор ,,NE''.

## Ограничења и подзадаци

* $1 \leq t \leq 7$
* $1 \leq n,m \leq 10^5$
* $1\leq p_i \leq n$
* $1 \leq u_i, v_i \leq m$
* $u_i \neq v_i $

Постоје четири подзадатка:

* Подзадатак 1 [12 поена]:  $n=3$, $m=4$.
* Подзадатак 2 [18 поена]: $1 \leq n\leq 5$, $1\leq m \leq 7$.
* Подзадатак 3 [25 поена]: Само корен стабла може да има више од једног детета.
* Подзадатак 4 [45 поена]: Нема додатних ограничења.

## Напомена

Стабло је неусмерен повезан граф са $m$ чворова и $m-1$ веза. Корен стабла је чвор који нема свог претка у стаблу.
