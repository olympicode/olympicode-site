Овај проблем се може решити коришћењем похлепног алгоритма. Рушимо редом зграде почевши од прве. Ако тренутно рушимо $i$-ту зграду онда можемо одредити скуп деце $\{j_1, j_2, ..., j_p\}$ који могу да учествују у рушењу те зграде (тј. број $i$ припада интервалима зграда које могу рушити та деца-духови). Ако не постоји ниједно дете које може рушити ту зграду, онда град не може бити уништен. Ако постоји бар једно дете које може рушити ту зграду, онда бирамо оно дете из скупа $\{j_1, j_2, ..., j_p\}$ које има најмању вредност за $R$, односно чији интервал зграда које може рушити се најраније завршава. 
Ако је број преосталих спратова мањи од броја струјних удара које има на располагању то дете, онда уништимо зграду, нотирамо да се број струјних удара тог детета смањио за број порушених спратова и прелазимо на следећу зграду. 
Ако је број струјних удара мањи или једнак од висине те зграде, онда применимо све струјне ударе тог детета и смањимо висину зграде за број примењених струјних удара. Како је то дете већ потрошило своју моћ, избацујемо га из скупа деце коју можемо користити за рушење. Ако је висина зграде постала нула, онда је она порушена и прелазимо на следећи зграду. 
При преласку на следећу зграду, морамо ажурирати скуп деце која могу бити коришћена за рушење: избацују се она деца код којих је десни крај интервала мањи од тренутне зграде и додају деца чији је леви крај једнак индексу те зграде. 
Да би убрзали тај поступак додавања деце коју можемо користити за рушење, деца се на почетку сортирају по левим крајевима интервала. 
Како би ефикасно бирали дете које ће рушити зграду (тј. дете које има најмањи десни крај), децу која могу рушити тренутну зграду држимо у приоритетном реду.
Сложеност дела за сортирање деце је $O(n\log n)$, а сложеност рушења ће бити $O((n+m)\log n)$
