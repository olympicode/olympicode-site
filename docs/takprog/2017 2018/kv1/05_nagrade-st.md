Као што се иначе често дешава у такмичарским задацима, нашли сте се у чудној ситуацији: дато вам је $N$ гомила новчића ($i$-та гомила садржи $A_i$ новчића). Планирате да организујете $N$ такмичења, где ћете за свако од њих искористити једну гомилу као наградни фонд ($A_1$ за прво, $A_2$ за друго, и тако даље). 

За свако такмичење треба да одаберете колико ће учесника бити награђено (обележићемо број награђених на $i$-том такмичењу са $B_i$). Све награде на једном такмичењу су исте, тако да $A_i$ мора бити дељиво са $B_i$. Додатно, све вредности $B_i$ морају бити прости бројеви (нисте сигурни зашто, али неко вам је рекао да је то добра идеја).

Да би циклус такмичења био интересантнији, планирате да одаберете вредности $B_i$ тако да су награде на свим такмичењима различите, тј. да за сваки пар вредности $(i,j)$ важи $\frac{A_i}{B_i} \neq \frac{A_j}{B_j}$. Ваш задатак је да напишете програм који ће пронаћи овакву поделу или утврдити да то није могуће.

## Опис улаза
У првом реду стандардног улаза налази се један цео број $N$ -- број такмичења која организујете. У другом реду налази се $N$ бројева $A_1, A_2, \ldots, A_N$, који представљају број новчића у наградним фондовима појединачних такмичења.
 
## Опис излаза
У првом и једином реду стандардног излаза исписати $N$ бројева $B_1, B_2, \ldots, B_N$ -- број награђених такмичара на сваком такмичењу, тако да су услови из текста задатка задовољени. Уколико то није могуће, исписати $-1$.

Уколико постоји више решења, исписати било које.

## Пример 1
### Улаз
```
4
10 8 15 7
```

### Излаз
```
2 2 5 7
```

## Пример 2
### Улаз
```
2
2 7
```

### Излаз
```
-1
```

## Објашњење примера
У првом примеру, једно могуће решење је да се на првом такмичењу доделе две награде од по $5$ новчића, на другом две од по $4$, на трећем пет од по $3$ и на четвртом седам награда од по једног новчића. Пошто су све награде различите, и на сваком такмичењу је награђен прост број такмичара, ова подела задовољава дате услове. Могућа су и друга решења, на пример да се на првом такмичењу награди пет, а на трећем три такмичара.

У другом примеру, једино решење где је награђен прост број такмичара је `2 7` (јер $1$ није прост број). Како су на њему награде на оба такмичења исте (по један новчић), оно не задовољава све услове, тако да не постоји решење.

## Ограничења

* $1 \leq N$.
* $1 \leq A_i$.

Тест примери су подељени у три дисјунктне групе:

* У тест примерима који вреде $20$ поена важи $N \leq 8, A_i \leq 1000$.
* У тест примерима који вреде $20$ поена важи $N \leq 1000, A_i \leq 3000$.
* У тест примерима који вреде $60$ поена важи $N \leq 1000, A_i \leq 200000$.
