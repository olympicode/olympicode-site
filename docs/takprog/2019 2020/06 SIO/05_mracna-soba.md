У овом задатку је потребно избројати све подматрице дате матрице јединица и нула које имају својство мрачне собе. Матрица има својство мрачне собе је да низом потеза где у сваком потезу узмемо $2\times2$ подматрицу и променимо сваки број у њој, можемо да доведемо да она садржи само нуле. 

### Подзадатак 1: $N=1$
У овом подзадатку, какву год под подматрицу изабрао, није могуће извршити ниједан потез, па је довољно само наћи колико има подматрица са свим нулама. Ово се лако имплементира.

### Подзадатак 3: $N,M\leq5$
Да би се решио овај подзадатак,  потребно је приметити да ако решење постоји, постоји и решење где се свака $2\times2$ подматрица активира највише једном. Ово важи, јер ако неку $2\times2$ подматрицу активирамо двапут, постижемо исти ефекат као да нисмо ниједном. Сада када знамо ово, можемо проверити сваку подматрицу у $O(MN\cdot2^{(M-1)(N-1)})$, проверавајући све могуће комбинације активираних $2\times2$ подматрица. Овиме налазимо решење у $O(M^2N^2\cdot2^{(M-1)(N-1)})$.

### Подзадатак 2: $N=2$
У овом подзадатку ћемо већ добити осећај како треба да изгледа мрачна соба. На почетку можемо да решимо случај $N=1$ за обе врсте, као у првом подзадатку и сада нам остају још само подматице које садрже обе врсте. Очигледно да би матрица $2\times P$ била мрачна соба, не смемо имати ниједну колону са различитим бројевима, јер ће они остати различити и кроз потезе. Стога можемо те подматрице које преостају да гледамо као низ дужине $P$ са јединицама и нулама, где у једном потезу мењамо два узастопна броја. 

Приметимо да операцијама мењамо број јединица за $-2,0$ или $2$. Из овога закључујемо да се парност броја јединица не мења кроз операције, што значи да нам низ мора имати парно много јединица да би одговарао мрачној соби. Ово је и довољан услов и то можемо доказати следећим алгоритмом: идемо редом по свим паровима узастопних и уколико је први број један активирамо тај пар у супротном не активирамо. Индукцијом се лако покаже да кад завршимо првих $k$ парова, првих $k$ бројева у низу ће бити $0$. На крају знамо да ће нам сви чланови низа, осим можда последњег, бити $0$. Међутим како се парност броја јединица није мењала кроз операције, ако смо на почетку имали парно много јединица, последњи члан исто мора бити $0$ јер би у супротном имали тачно једну јединицу, што је непаран број јединица.

Када смо нашли услов, само решење се тривијално имплементира.

### Како изгледа мрачна соба?
Сада ћемо надоградити доказ из претходног дела на потребан и довољан услов да је матрица мрачна соба за сваку матрицу. Испоставља се да је потребан и довољан услов да у свакој врсти и свакој колони има паран број јединица. 

Доказ да је потребан услов је јако сличан доказу малочас. У једном потезу у свакој врсти и свакој колони променимо број јединица за $-2,0$ или $2$, а на крају треба да их је $0$ у свакој колони и врсти. 

Доказ да је ово довољан услов прати сличан шаблон као претходни такође, али је мало компликованији. Наиме, пролазићемо кроз све $2\times2$ редом, кренувши од горњег-левог угла и идући редом по колонама па по врстама (обрадићемо прво целу једну колону, па следећу колону итд). У сваком тренутку ћемо гледати да ли је горње-лево поље наше матрице $2\times2$ и активирати матрицу ако и само ако је на том пољу јединица. Опет се индукцијом релативно лако може доказати да ћемо имати нуле на свим позицијама које нису последња врста или последња врста. Међутим, јер знамо да су у сваком реду и свакој врсти број јединица паран, можемо да закључимо да су и на овим пољима нуле, чиме смо завршили доказ. 

### Подзадатак 4:  $N,M\leq50$
Сада када смо доказали претходно тврђење решење у $O(M^3N^3)$ се природно намеће, где сваку матрицу прођемо и видимо јел испуњава услов. С обзиром на малу константу овог решења, оно је довољно брзо за овај подзадатак.

### Подзадатак 5:  $N,M\leq100$
Оптимизација на $O(M^2N^2(M+N))$ није тешка. Довољно је убрзати проверу матрице $X\times Y$ из $O(XY)$ у $O(X+Y)$. Ово је могуће урадити памћењем префиксних сума у сваком реду и свакој колони и онда вршећи проверу за сваку врсту/колону у $O(1)$ одузимајући две парцијалне суме. Опет због мале константе ово решење је доволљно брзо за овај подзадатак.

### Подзадатак 6:  $N,M\leq 300$
Један начин да се овај подзадатак реши је да се претходни подзадатак убрза помоћу "std::bitset". Алтернативни начин је да фиксирамо горњу и доњу врсту матрице које ћемо да бројимо. Можемо као из претходног подзадатка у $O(1)$ да одредимо које колоне су добре и да то поделимо у класе узастопних добрих колона. Да би све врсте између њих биле добре треба да када срачунамо префиксне суме по модулу $2$ треба да дају исти низ. Ово у суштини значи кад заменимо матрицу префиксним сумама по модулу $2$ треба да нам се рам поклапа. Да бисмо видели да ли се леви и десни део рама поклапају брзо, могуће је користити хеш који се унапред израчуна. Сада за сваки могући хеш треба видети колко га има да окдговара неком датом блоку узастопних добрих колона. Сада ако за неки блок добрих узастопних имамо $X$ њих који имају дати хеш, треба на реултат да додамо $\binom{X}{2}$. Да бисмо ово урадили потребно је хешеве поделити у скупове истих, што је најлакше сортом у $O(N\log N)$. Ово нам даје $O(N^3\log N)$ решење.

### Подзадатак 7:  $N,M\leq 500$
Решење за овај подзатак је сличан претходном, са једном кључном оптимизацијом. Наиме, поделу колона у скупове коју смо раније радили хешом и сортирањем, ћемо радити структуром података "trie". Фиксираћемо само доњу врсту, док ћемо горњу померати нагоре за један по један, и све из једног скупа истих префиксних сума пропагирамо низ "trie" раздвајајући их у $1$ или $2$ скупа. Ово је доста слично сортирању низова путем "radix-sort". Овако убрзавамо решење на $O(N^3)$, што је довољно брзо за $100$ поена.
