## Решење кад $N = 3$
У овом случају, број група не може бити већи од $3$. Према томе, потребно је само одредити минимални број бананица за све три вредности за број група. Ако је $K=1$, онда у тој групи има 3 ученика, минимални број бананица је $1+2+3=6$. Ако је  $K=2$, онда у једној групи морају бити два ученика (и минималан број бананица је $1+2=3$), а у другој групи 1 ученик (и минималан број бананица је $1$), па је укупан минималан број бананица $4$. Ако је $K=3$, онда је у свакој групи $1$ ученик, па је укупан минималан број бананица $3$.

## Решење кад $K = 1$
У овом случају, сви ученици су у истој групи и минималан број бананица је
$$
1+2+3+\dotsb + N = \frac{N\cdot(N+1)}{2}.
$$
Потребно је водити рачуна да последњи производ може бити врло велики број.

## Решење кад $N, M \leq 10$
У овом случају, до решења се може доћи применом претраге са враћањем (бектрек).

## Решење кад $N \leq 2000$
У овом случају се примењује главно решење у којем не приметимо све формуле, већ примењујемо неке мање ефикасне методе (нпр. пролазак кроз све групе).

## Главно решење
Потребно је приметити да групе треба да буду приближно једнаке величине. Наиме, ако је $c_1$ број ученика у једној групи, $c_2$ број ученика у другој групи и при томе важи $c_2 \geq c_1 + 2$, онда је минимални број бананица за те две групе
$$
B_1 = \frac{c_1\cdot(c_1+1)}{2} + \frac{c_2\cdot (c_2+1)}{2} =
\frac{c_1^2+c_2^2+c_1+c_2}{2}.
$$
Ако једног ученика пребацимо из друге групе у прву групу, онда је минимални број бананица у те две групе
 $$
B_2 = \frac{(c_1+1)\cdot(c_1+2)}{2} + \frac{(c_2-1)\cdot c_2}{2} =
\frac{c_1^2+c_2^2+3c_1-c_2+2}{2}.
$$
Разлика два последња броја је
$$
B_1 - B_2 = \frac{2c_2 - 2c_1 - 2}{2} = c_2 - c_1 -1 > 0,
$$
тј. минималан број бананица се смањио.

Према томе, све групе треба да имају приближно једнако елемената. Ако је број ученика дељив бројем група, онда би свака група имала $N/K$ ученика. Ако број ученика није дељив бројем група онда ће један део група имати $N_1 = \lfloor N/K \rfloor$,  а други део група $N_2 = N_1 + 1$. Број група $K_2$ које имају $N_2$ ученика је
$$
K_2 = N - K \cdot \lfloor N/K\rfloor = N \text{ mod } K,
$$
где је $N \text{ mod } K$ остатак при дељењу броја $N$ бројем $K$.
Коначно, минималан укупан број бананица је
$$
(K-K_2) \cdot \frac{N_1\cdot (N_1+1)}{2} + K_2 \cdot \frac{N_2\cdot (N_2+1)}{2}.
$$

Сложеност алгоритма је $O(1)$.
