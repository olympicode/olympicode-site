## Главно решење
Пошто је у задатку позната карта (односно њена вредност $K$) која се налази директно изнад тражене карте, ако се шпил карата посматра као низ позитивних целобројних вредности, то ће другим речима значити, да је поставком задатка дата вредност у низу под индексом за један мањим у односу на индекс захтеване вредности. Стога је у првом кораку потребно пронаћи индекс $i$ у низу под којим је записана дата вредност $K$, а затим у наредним кораку исписати вредност под индексом $i+1$. Како би се освојили сви поени, неопходно је обратити пажњу на један специјалан случај, који је објашњен у другом јавном примеру у поставци задатка, а то је када је $i=N$. У овом случају индекс тражене карте није $i+1$, односно $N+1$, из разлога што он не постоји, већ је то прва карта у шпилу, односно вредност под индексом $i=1$, уз претпоставку да индексе рачунамо почевши од јединице, а не од нуле. Елегантан начин да се покрије овај изузетак јесте узети $i+1$ и пронаћи остатак при дељењу са $N$, то јест индекс тражене вредности ће бити $(i+1) \mod N$ и све што треба урадити у задатку након учитавања одговарајућих података је испис вредности под поменутим индексом.

Како се у најгорем случају вредност низа $K$ може налазити под индексом $N$, неопходно је у горе описаном првом кораку проћи кроз читав низ да би се то утврдило, па је асимптотска временска сложеност алгоритма $\mathcal{O}(N)$, односно линеарна по дужини низа.
