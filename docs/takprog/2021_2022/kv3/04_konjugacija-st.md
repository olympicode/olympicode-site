
Једном, мудри Чар ТакМи опази сегменте неке на $x$-оси. И би му јасно да неки сегмент $[l,r]$ садржи неку тачку са координатом $c$ само ако и ако је $l \leq c \leq r$, јер тако је записано у књигама геометарским. И знаде да је *центар* неког сегмента заправо тачка у средишту сегмента тога, јер другачије не може бити. И, најбитније од свега, схвати да су два сегмента *коњугована* ако сваки од њих садржи центар оног другог, јер коњи су племените животиње.

За датих $N$ сегмената $[a_i, b_i]$ на $x$-оси, одредите колико је (неуређених) парова коњугованих сегмената међу њима, јер другачије поене не можете освојити.

## Опис улаза
У првом реду стандардног улаза налази се природан број $N$ - број сегмената.

У наредних $N$ редова налазе се по два цела броја $a_i$ и $b_i$, редом, који представљају крајеве $i$-тог сегмента.

## Опис излаза
У јединој линији стандардног излаза исписати цео броj који представља број (неуређених) парова коњугованих сегмената међу датим сегментима.

## Пример 1
### Улаз
```
5
7 12
4 10
1 21
20 24
22 26
```

### Излаз
```
3
```

### Објашњење
Центар сегмента $[7,12]$ је $9.5$ а центар сегмента $[4,10]$ је $7$.  Како сегмент $[7,12]$ садржи $7$ а сегмент $[4,10]$ садржи $9.5$, ова два сегмента су коњугована. Слично, сегменти $[7,12]$ и $[1,21]$ су коњуговани као и сегменти $[20,24]$ и $[22,26]$. Како нема других парова коњугованих сегмената, решење је $3$.

## Пример 2
### Улаз
```
4
3 8 
3 8
3 8
4 8
```

### Излаз
```
6
```

### Објашњење
Свака два сегмента из улаза су коњугована.

## Ограничења

- $1 \leq N \leq 150.000$
- $0 \leq a_i \leq b_i \leq 10^9$

Тест примери су подељени у пет дисјунктних група:

- У тестовима вредним 10 поена: $N \leq 1000$.
- У тестовима вредним 15 поена: $0 \leq a_i, b_i \leq 100$ за $1 \leq i \leq N$.
- У тестовима вредним 20 поена: $a_i < a_{i+1}$ и $b_i < b_{i+1}$ за $1 \leq i <N$ .
- У тестовима вредним 25 поена: $N \leq 50.000$, $0 \leq a_i \leq b_i \leq 10^6$ за $1 \leq i \leq N$
- У тестовима вредним 30 поена: Без додатних ограничења.

