

Познато је да комисија све своје одлуке доноси након разматрања једне велике магичне матрице са црним и белим пољима. Нажалост, током јесењег чишћења, комисија је ову матрицу негде склонила и загубила!

Једине информације које су преостале о матрици су број белих поља којима почиње свака врста и број белих поља којима почиње свака колона (тј. индекс првог црног поља у свакој врсти и у свакој колони, или дужина врсте/колоне ако у њима нема црних поља). Комисија је ове податке одвајкада користила да би одредила број такмичара које ће позвати на наредни круг такмичења.

Комисију сада занима колико је матрица минимално или максимално могла да садржи црних поља. Поред осталих података, комисија Вам је дала и број $t$, којим Вам говори да ли је важан минималан број црних поља или максималан број црних поља. Уколико је $t=0$, комисију занима минималан број црних поља, а уколико је $t=1$, комисију интересује максималан број црних поља.

## Опис улаза

У првом реду стандардног улаза, дата су три цела броја $N$, број врста матрице, $M$, број колона матрице и $t$. У другом реду, дато је $N$ целих бројева, $i$-ти од њих представља број белих поља са којима почиње $i$-та врста. У трећем реду, налази се $M$ целих бројева, $i$-ти од њих представља број белих поља са којима почиње $i$-та колона.

## Опис излаза

Потребно је исписати један цео број, минималан број црних поља у матрици, уколико је $t=0$, односно максималан број црних поља у матрици, уколико је $t=1$.

## Ограничења

* $1  \leq N \leq  10^5$.
* $1  \leq M \leq  10^5$.
* $0 \leq t \leq 1$.
* Гарантује се да постоји барем једна матрица која испуњава сва ограничења задата улазним подацима.

## Подзадаци

1. (6 поена) $N, M \leq  4$, $t=0$.
2. (9 поена) $N, M \leq  4$, $t=1$.
3. (12 поена) $N, M \leq  1000$, $t=0$.
4. (18 поена) $N, M \leq  1000$, $t=1$.
5. (22 поена) $t=0$.
6. (33 поена) $t=1$.

## Пример 1

### Улаз

~~~

5 5 0

2 0 2 5 1

1 4 0 2 2

~~~

### Излаз

~~~

6

~~~

## Пример 2

### Улаз

~~~

5 5 1

2 0 2 5 1

1 4 0 2 2

~~~

### Излаз

~~~

10

~~~

### Објашњење примера

Уколико са `x` означимо црна поља у матрици, а са `o` бела, матрица која има минималних $6$ црних поља и испуњава ограничења задата улазним подацима је:

`o o x o o`

`x o o o o`

`o o x x x`

`o o o o o`

`o x o o o`

Матрица која има максималних $10$ црних поља и испуњава ограничења задата улазним подацима је:

`o o x o o`

`x o x o o`

`o o x x x`

`o o o o o`

`o x x x x`
