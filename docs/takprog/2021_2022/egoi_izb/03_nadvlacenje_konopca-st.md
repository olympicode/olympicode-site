
На државном такмичењу из надвлачења конопца учествује $N$ такмичара. Такмичење има $N$ рунди. У свакој учествују тачно два такмичара (неки такмичари могу учествовати и у више рунди, а неки ни у једној). У $i$-тој рунди учествују такмичари $a_i$ и $b_i$.  

Државна комисија за надвлачење конопца је управо Вас одабрала да будете судија на $T$ оваквих такмичења! На сваком од њих потребно је одредити победника сваке рунде, али тако да, у циљу популаризације такмичења, сваки такмичар победи барем једном.

Вас на сваком такмичењу посебно интересује на колико начина је могуће одабрати победника у свакој рунди, тако да овај услов буде испуњен? Пошто овај број може да буде веома велики, исписати га по модулу `998244353`. Два начина одређивања победника су различита, уколико постоји барем једна рунда у којој није исти такмичар проглашен победником.

## Опис улаза

У првом реду стандардног улаза, дат је један цео број $T$, број такмичења на којима сте позвани да судите. Потом следе описи тих $T$ такмичења. У првом реду описа сваког такмичења, дат је један цео број $N$, број такмичара и рунди. У наредних $N$ редова, дата су по два цела броја. У $i$-том од тих редова, дати су бројеви $a_i$ и $b_i$, који представљају учеснике $i$-те рунде.

  

## Опис излаза

У сваком од $T$ редова, потребно је исписати по један цео број - број начина да се одаберу победници сваке рунде одговарајућег такмичења, тако да сваки такмичар победи у барем једној рунди.

  

  

## Ограничења

* $1  \leq T \leq  2 \cdot 10^5$

* $3  \leq N \leq  2 \cdot 10^5$.

* $1  \leq a_i \neq b_i \leq N$.

* У никоје две рунде истог такмичења не учествује исти пар такмичара.

* Сума свих $N$ не прелази $2 \cdot 10^5$ по једном улазном фајлу.
  

## Подзадаци

1. (10 поена) $N \leq  17$ и $T \leq 10$.
2. (26 поена) $N \leq  2000$ и $T \leq 10$.
3. (17 поена) Сваки такмичар учествује у тачно две рунде.
4. (47 поена) Нема додатних ограничења.

  


  

## Пример 1

  

### Улаз

~~~
2
5
1 2
2 3
1 3
4 1
5 4
5
1 2
2 3
3 4
4 1
1 3
~~~

  

### Излаз

~~~
2
0
~~~

  

### Објашњење примера

Уколико су победници рунди првог такмичења редом $[1,2,3,4,5]$, или $[2,3,1,4,5]$, тада је сваки такмичар победио у барем једној рунди. Провером се може утврдити да су ово једина два начина на која се могу одредити победници рунди, тако да услови буду испуњени. У другом такмичењу, такмичар са индексом $5$ не учествује ни у једној рунди, па не постоји начин да се одреде победници, тако да сваки такмичар победи у барем једној рунди.
