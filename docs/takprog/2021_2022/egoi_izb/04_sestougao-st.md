
Дата је целобројна матрица $m$, димензија $N \times N$. Шестоугао је скуп повезаних поља у матриција чија ивична линија образује прост шестоугао (са страницама паралелним странама матрице). Леп шестоугао је шестоугао у коме важи да за сваку страницу постоји друга страница са истом дужином и чији је укупан обим једнак $A$. 

Дато је $Q$ упита - сваки упит је подматрица оригиналне матрице и за сваки упит одредити највећу могућу вредност збира елемената у неком лепом шестоуглу који је комплетно садржан у тој подматрици.

## Опис улаза
У првом реду стандардонг улаза, дата су два цела броја $N$, димензија матрице и $A$, обим лепих шестоуглова. У наредних $N$ редова, дато је по $N$ целих бројева. $j$-ти број у $i$-том од тих редова је $j$-та вредност у $i$-том реду матрице, (тј. вредност $m_{i,j}$). У наредном реду, дат је цео број $Q$, број упита. У наредних $Q$ редова, дата су по четири цела броја, $u$, $d$, $l$ и $r$. Ови бројеви представљају упит над подматрицом којој су два наспрамна ћошка $m_{u,l}$ и $m_{d,r}$ (тј. подматрицом која садржи све елементе који су између $u$-тог и $d$-тог реда и између $l$-те и $r$-те колоне).

## Опис излаза
У сваком од $Q$ редова, потребно је исписати по један цео број. У $i$-том реду, потребно је исписати највећи могући збир елемената у неком лепом шестоуглу који је комплетно садржан у подматрици описаној у $i$-том упиту.

 
## Ограничења
* $1  \leq N \leq  500$.
* $1  \leq A \leq  10^4$.
* $1  \leq Q \leq 10^5$.
* $-10^9 \leq m_{i,j} \leq 10^9$.
* Гарантује се да у свакој подматрици постоји барем један леп шестоугао.


## Подзадаци
1. (7 поена) $N \leq 5$.
2. (8 поена) $A = 8, Q \leq 10$.
3. (11 поена) $N \leq 50, Q \leq 10$.
4. (13 поена) $A = 8$.
5. (19 поена) $N \leq 50$.
6. (42 поена) Нема додатних ограничења.

  

## Пример 1

### Улаз
~~~
3 8
2 3 2
5 6 -3
2 3 4
2
1 2 1 2
1 3 2 3
~~~

  

  

### Излаз
~~~
14
13
~~~

  

  

### Објашњење примера
Подматрица над којом је постављен први упит је обојена зеленом бојом на слици испод. Леп шестоугао са највећом сумом који је комплето садржан у њој је оивичен црвеном бојом на слици испод:


<br>

![Primer logotipa](https://petljamediastorage.blob.core.windows.net/problemmedia/134800/sestougao_resenje_1-1.png)

<br>

Подматрица над којом је постављен други упит је обојена зеленом бојом на слици испод. Леп шестоугао са највећом сумом који је комплето садржан у њој је оивичен црвеном бојом на слици испод:

<br>

![Primer logotipa](https://petljamediastorage.blob.core.windows.net/problemmedia/134800/sestougao_resenje_2-1.png)

<br>

Приметимо да се у оба шестоугла странице дужине $2$ јављају два пута, а странице дужине $1$ четири пута, тј шестоуглови имају обим $8$ и за сваку страницу постоји друга страница са истом дужином.
