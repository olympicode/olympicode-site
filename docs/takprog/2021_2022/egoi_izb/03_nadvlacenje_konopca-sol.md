## Решење када $N \leq 20$
За сваки меч има укупно $2$ начина да се изабере победник тако да има укупно $2^N$  укупно начина да се изаберу победници. Напросто прођемо кроз све те комбинације (нпр итерирањем бројева од $0$ до $2^N-1$ и гледајући њихов бинарни запис) и видимо да ли у свакој од њих се деси да има једну победи. Сложеност $O(2^N)$
## Решење када сваки такмичар учествује у 2 меча
Посматрајмо граф чији су чворови такмичари и постоји грана између два такмичара ако играју меч међусобно. Сада нам је задатак еквивалентан са тиме да се оријентишу гране тако да сваки чвор има излазни степен тачно $1$ (овакви графови се иначе зову *функционални графови*).

У овом подзадатку сваки чвор је степена тачно $2$. За такав граф знамо да је свака повезана компонента циклус (докажите!). У циклусу очито имамо само $2$ начина да оријентишемо гране (неформално речено у смеру казаљке на сату и супротно). Тако да је у овом случају одговор $2^{\text{број компоненти}}$. Сложеност $O(N)$.


## Главно решење

Заправо је главно решење мала модификација претхоног. Наиме, очито нам је потребан услов да у свакој компоненти има исто чворова и грана (да би могао савко да победи барем једном). Испоставља се да ако је овај услов испуњен, одговор је опет $2^{\text{број компоненти}}$ (а у супротном је $0$).
Доказ овога можемо да видимо на следећи начин: ако постоји чвор степена $1$ знамо да он мора да победи тај меч тако да нам је то јединствено одређено и можемо да скинемо тај чвор и грану и опет добијемо граф са исто чворова и грана, и то за $1$ мање. Настављамо овај процес, и кад нема ниједан чвор степена $1$, тада сви имају степен $2$, што по претходном подзадатку знамо да имамо тачно $2$ начина да оријентишемо.
