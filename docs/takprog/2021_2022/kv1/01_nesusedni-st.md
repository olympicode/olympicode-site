Програмер Пера има омиљено слово $c_1$ (једно од малих слова енглеског алфабета) и поседује $a_1$ комада овог слова. Програмерка Петра такође има своје омиљено слово $c_2$ (једно од малих слова енеглеског алфабета, различито од Петровог) и $a_2$ комада свог слова. 

Пера и Петра су решили да направе стринг у коме ће се наћи **свих** $a_1+a_2$ њихових слова али такав да у њему **не постоје два иста суседна слова**. Одредите било који стринг који задовољава ове услове или констатујте да такав стринг не постоји.

## Опис улаза
У првом реду стандардног улаза се налазе Перино и Петрино слово $c_1$ и $c_2$, редом, **без размака**. У наредном реду се налазе два природна броја $a_1$ и $a_2$, раздвојена размаком, која представљају број комада слова које поседују Пера и Петра, редом.

## Опис излаза
У првом реду исписати стринг који задовољава све услове из задатка. **Уколико има више решења, исписати било које**. Уколико решење не постоји, исписати 'nemoguce' (без наводника).

## Пример 1

### Улаз

```
ab
2 2
```

### Излаз

```
baba
```

## Пример 2

### Улаз

```
nm
4 10
```

### Излаз

```
nemoguce
```

## Објашњења примера
У првом примеру су искоришћена 2 слова 'a' и 2 слова 'b' и не постоје два иста суседна слова - дакле, стринг је валидан. Стринг 'abab' је такође валидно решење за овај пример. У другом примеру, ма како распоредили 4 слова 'n' и 10 слова 'm', увек ће постојати два суседна иста слова па тражени стринг не постоји.

## Ограничења
- $c_1$ и $c_2$  су међусобно различита мала слова енглеског алфабета
-   $1 \leq a_1, a_2 \leq 50.000$

Тест примери су подељени у 3 дисјункне групе:

-   У тест примерима вредним $20$ поена важи $c_1 =$ '$a$',  $c_2 =$ '$b$' и $1 \leq a_1, a_2 \leq 3$.
-   У тест примерима вредним $40$ поена важи $1 \leq a_1, a_2 \leq 1.000$
-   У тест примерима вредним $40$ поена нема додатних ограничења.




