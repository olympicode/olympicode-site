Приметимо прво да је удаљеност тачака са координатама $(x_А, y_А)$ и $(x_B, y_B)$ једнака $\sqrt{(x_A-x_B)^2 + (y_B-y_А)^2}$, а провера да ли су паралелне праве одређена овим двема, и тачкама $(x_C, y_C)$ $(x_D, y_D)$ је провера једнакости коефицијента правца ових права $\frac{y_А-y_B}{x_А-x_B}=\frac{y_C-y_D}{x_C-x_D}$, што како бисмо избегли дељење нулом можемо записати овако: $(y_А-y_B)(x_C-x_D) = (x_А-x_B)(y_C-y_D)$.

## Случај $N \leq 4$

Уколико је $N$ мање од 4, јасно је да нема решења. Уколико је $N$ тачно 4, можемо покушати да обележимо унете тачке са $A,B,C,D$ у сваком редоследу и да проверимо да ли важи релација дата у задатку (да су праве $АБ$ и $ЦД$ паралелне и да је удаљеност између $A$ и $B$ два пута мања од удаљености између $C$ и $D$ или обратно).
## Случај $N \leq  100$

Можемо фиксирати било које 4 тачке и проверити да ли важи релација (прву фиксирану означимо са $А$, другу са $B$ итд).
## Случај $N \leq  400$

Можемо приметити да ако фиксирамо $A$, $B$, и $C$, тачка $D$ се налази на јединственој правој кроз C, и то на јединственој удаљености (два пута мањој од $\overline{CD}$), те треба посматрати само 2 могућности за тачку $D$: тачка на тој правој на удаљености $\overline{AB}/2$ "лево" и "десно" од Ц. Ако додамо те тачке у почетни низ и сортирамо, свако додатно појављивање неке тачке $m$ пута значи да та тачка може бити на краћој основици за $m$ тројки, те је решење збир свих $m$ вредности за све тачке, подељено са 2 (јер смо урачунали обе тачке краће основице).
## Сви поени
Ако посматрамо пример сумњивог четвороугла, може нам пасти на памет да продужимо дуж AC и BD, и дуплирамо их (инспирација из $АB=2\overline{CD})$, и тада ћемо због Талесове теореме добити да је услову задатка еквивалентан услов да се те две дужи секу у истој тачки (покушајте да докажете, здраво је и забавно). Ова тачка је слика тачке А у односу на C и тачке B у односу на D. Како је $N<1500$, природно је размишљати у смеру решења с квадратном сложеношћу, те и посматрања свака два пара тачака. Уколико за сваке две тачке $X,Y$ памтимо све тачке које се добијају као слика X у односу на Y, видимо да тачка која се појављује $k$ пута одређује $\binom{k}{2}$=$\frac{k*(k+1)}{2}$ сумњивих четвороуглова, те за сваку упамћену тачку треба сабрати ову вредност. Ово је могуће имплементирати сортирањем слика тачака представљених као пар бројева (координата) и бројањем појављивања сваке.
