

Након што се пензионисао у *Врчинсофту* и постао велемајстор програмирања на *Врчинској Сили*, Марко је одлучио да нађе нови хоби. Пошто сви знају да је Врчин кишно место, одлучио је да скупља кишу у својих $N$ бурића. 

Он их је поређао у ред с лева на десно и нумерисао их бројевима од $1$ до $N$, тако да је буре са бројем $1$ најлевље. Буре $i$ има капацитет од $a_i$ литара. 

Марко зна да ће наредних $M$ дана да пада киша, али на јако специфичан начин -- $i$-тог дана киша ће падати тако да вода упада искључиво у буриће нумерисане бројевима од $l_i$ до $r_i$ (укључујући и њих). Ако киша доспева у неко буре, у дану у њега упадне **тачно један литар** кише. Ако се Марку не свиди временска прогноза за тај дан, он има могућност да прекрије све буриће, како киша тог дана не би упала у њих.

Марко воли да сакупи што више воде, али још више мрзи кад му се прелије неко буре. Пошто је окачио тастатуру о клин, замолио је вас да израчунате -- колико најмање дана је потребно да прекрије све буриће, тако да се ниједно буре не прелије (не падне у њега више литара воде него што му је капацитет)?

## Опис улаза

У првом реду стандардног улаза налазе се позитивни цели бројеви $N$ и $M$, где је $N$ број бурића које Марко поседује, а $M$ број кишних дана. 

У наредном реду, налази се $N$ ненегативних целих бројева, од којих је $i$-ти број баш $a_i$, капацитет $i$-тог бурета.

Наредних $M$ редова садрже по два позитивна цела броја $l_i$ и $r_i$ који описују кишне дане.

## Опис излаза

У једином реду стандардног излаза исписати један број - најмањи број дана у којим Марко мора прекрити буриће.

## Ограничења
- $1 \leq N, M \leq 2\cdot10^5$
- $0 \leq a_i \leq 10^9$, за свако $1 \leq i \leq N$
- $1 \leq l_i \leq r_i \leq N$, за свако $1 \leq i \leq M$

## Подзадаци

1. (6 поена) $l_i = r_i$, за свако $1 \leq i \leq M$
2. (7 поена) Ни у једно буре неће падати киша више од једанпут по временској прогнози
3. (13 поена) $a_i \in \{0, 10^9\}$, за свако $1 \leq i \leq N$.
4. (15 поена) $N, M \leq 2000$
5. (59 поена) Без додатних ограничења.

## Примери

### Пример 1

### Улаз

```
5 4
3 1 0 0 3
1 3
1 2
1 5
4 5
```

### Излаз

```
3
```
### Објашњење
Потребно је прекрити буриће сваки дан сем другог, јер ће иначе киша упасти у буриће капацитета $0$.

### Пример 2

### Улаз

```
6 9
4 1 2 3 1 2
2 4
1 3
4 4
1 4
5 6
3 4
6 6
3 3
1 6
```

### Излаз

```
4
```
