## Решење подзадатка 1
Приметимо да је у овом случају једина могућа вредност за $n$ број
$$
n = A\cdot S(n) + B = 0 \cdot S(n) + B = B.
$$
Због тога је довољно само проверити да ли је број $n=B$ између $X$ и $Y$ и ако јесте исписати тај број, у супротном исписати вредност $-1$. Сложеност овог решења је $O(1)$.

## Решење подзадатка 2
Како је $n\leq Y \leq 10^6$, довољно је за свако $n$ из интервала $[X,Y]$ одредити збир цифара (узастопним дељењем тог броја са $10$ и сабирањем остатака), а након тога проверити да ли задовољава једначину . Наравно, након проналаска прве такве вредности за број $n$ исписује се та вредност и прекида извршавање програма. Ако ниједан број из интервала $[X,Y]$ не задовољава једначину, исписује се вредност $-1$. Сложеност овог решења је $O(Y\log Y)$.

## Решење подзадатака 3 и 4
Приметимо да ако је $1\leq X \leq n \leq Y \leq 10^{18}$, онда је $1 \leq S(n) \leq 18 \cdot 9 = 162$. Самим тим je скуп могућих вредност за израз $A\cdot S(n) +B$ заправо скуп
$$
U = \{A\cdot T + B|T = 1, 2, \dots, 162\}
$$
и то је скуп могућих вредности за број $n$.

Према томе, довољно је за елементе $n\in U$, проверити да ли задовољавају једначину 
$$
S(n) = S(A\cdot T + B) = T
$$
и ако неки од њих задовољава исписати његову вредност, у супротном исписати број $-1$. Број елемената скупа $U$ је $O(\log Y)$, а провера да ли неки елемент $n$ скупа $U$ задовољава горњу једнакост има сложеност $O(\log n)=O(\log Y)$, па је сложеност целог алгоритма $O(\log^2 Y)$. 

При решавању подзадатка 4 треба водити рачуна да при рачунању вредности $A\cdot T + B$ може доћи до прекорачења.  

