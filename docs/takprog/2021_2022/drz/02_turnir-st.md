
Жетонска игра се игра у $N$ рунди: $M$ такмичара распореде своје жетоне у $N$ гомила и у свакој рунди се пореди број жетона сваког такмичара. Свака рунда се игра у виду турнира (свако са сваким), при чему побеђује играч са већим бројем жетона и у $i$-тој рунди победник при једном пређењу добија $s_i$ поена (ако нема победника, нико не добија поене).

Ми се последњи прикључујемо игри и некако смо успели да сазнамо како су сви остали такмичари распоредили своје жетоне. На располагању имамо $K$ жетона. Одредити неки распоред наших $K$ жетона који максимизује број поена које можемо да остваримо.

## Опис улаза

У првом реду стандардног улаза налазе се позитивни цели бројеви $N$, $M$ и $K$, где је $N$ број рунди, $M$ такмичара, а $K$  број жетона које ми поседујемо. 

У наредном реду, налази се $N$ ненегативних целих бројева, од којих је $i$-ти број $s_i$, број поена које добије победник при једном поређењу у једној рунди.

Наредних $N$ редова налази се по $M$ ненегативних целих бројева, $j$-ти број у $i$-том реду је $a_{i,j}$, број жетона које је $j$-ти играч расподелио у $i$-тој рунди.

## Опис излаза

У једином реду стандардног излаза исписати највећи могући број поена које је могуће остварити при оптималном распоређивању $K$ жетона у $N$ рунди.

## Ограничења

- $1 \leq N, M \leq 200$
- $1 \leq K \leq 10^4$
- $0 \leq s_i \leq 10^9$, за свако $1 \leq i \leq N$
- $0 \leq a_{i,j} \leq 10^4$, за свако $1 \leq i \leq N, 1\leq j \leq M$

## Подзадаци

1. (4 поена) $N = 1$
2. (7 поена) $N, K \leq 6$
3. (21 поена) $M = 1$
4. (26 поена) $N, M, K \leq 100$
5. (42 поена) Без додатних ограничења.


## Примери

### Пример 1

### Улаз

```
2 3 10
1 3
3 0 7
8 5 1
```

### Излаз

```
10
```
### Објашњење

Уколико наших $10$ распоредимо тако што $1$ искористимо у првој рунди, а преосталих $9$ у другој рунди, победићемо у једном поређењу у првој рунди и у сва три поређења у другој рунди. На тај начин добићемо укупно $1 \cdot 1 + 3 \cdot 3 = 10$ поена.

### Пример 2

### Улаз

```
3 2 10
3 4 5
5 6
9 3
1 9
```

### Излаз

```
11
```
