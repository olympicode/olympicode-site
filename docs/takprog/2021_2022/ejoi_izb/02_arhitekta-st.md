Kраљ Бајтовије жели да повеже својих $N$ градова путевима. Он тренутно разматра $M$ путева, од којих $i$-ти повезује градове $u_i$ и $v_i$. За сваки од тих $M$ путева позната је и вредност $w_i$ - цена изградње $i$-тог пута. Краљ жели да повеже своје градове тако да је од било ког града могуће стићи до било ког другог града користећи изграђене путеве. Ту Ви ступате на сцену.


Ви сте чувени архитекта Миливоје Фелипе Санчо Гомез Розарио дон Карлос, познатији под именом Миливоје Фелипе Гомез Розарио дон Карлос. Када сте саслушали краља, објаснили сте му да је цена изградње неког скупа путева управо битовска дисјункција цене изградње свих путева из тог скупа.


Помозите краљу и изаберите неке путеве тако да је могуће од било ког града стићи до било ког другог града и да је притом цена најмања могућа.

## Опис улаза

У једином реду стандардног излаза исписати један цео број - минимална цена изградње неког скупа путева тако да је од сваког града могуће стићи до сваког другог града користећи неке од ових путева. Гарантује се да је увек могуће испунити овај услов.

## Опис излаза

У једином реду стандардног излаза исписати један цео број - минимална цена изградње неког скупа путева тако да је од сваког града могуће стићи до сваког другог града користећи неке од ових путева. Гарантује се да је увек могуће испунити овај услов.

## Ограничења

 * $1 \leq N \leq 10^5$.
 * $1 \leq M \leq 2 \cdot 10^5$.
 * $1 \leq u_i < v_i \leq N$ за свако $1 \leq i \leq M$.
 * За сваке $1 \leq i \neq j \leq M$ важи $u_i \neq u_j$ или $v_i \neq v_j$.
 * $0 \leq w_i \leq 10^9$.
 * Гарантује се да је увек могуће стићи од било ког града до било ког другог града изградњом неких од $M$ путева.

## Подзадаци

 1. (6 поена) $M = N - 1$.
 2. (14 поена) $N = M$ и важе ограничења $u_i = i$ и $v_i = i + 1$ за свако $1 \leq i \leq M -  1$ и $u_M = 1$ и $v_M = N$.
 3. (13 поена) $0 \leq w_i \leq 1$.
 4. (26 поена) $1 \leq M \leq 10^3$ и $0 \leq w_i \leq 10^3$ за свако $1 \leq i \leq M$.
 5. (41 поен) Нема додатних ограничења.


## Примери

### Пример 1

#### Улаз

~~~
4 4
1 2 4
1 3 6
2 4 1
1 4 2
~~~

#### Излаз

~~~
6
~~~

#### Објашњење примера

Изградићемо путеве између градова $1$ и $2$, градова $1$ и $3$ и градова $1$ и $4$. Цена изградње првог пута је $4$, другог је $6$, док је цена изградње трећег од наведених путева $2$. Битовска дисјункција ових бројева је управо $6$. Може се проверити да није могуће изабрати путеве тако да сви градови буду повезани путевима, а да цена укупне изградње путева буде мања. 

## Напомена

Оператор битовске дисјункције у Pascal-u је означен са `or`, док у C++ га записујемо помоћу симбола `|`. Ова операција $x\ \text{or} \ y​$ се за ненегативне целе бројеве $x,y​$ дефинише на следећи начин. Прво се бројеви запишу у бинарном запису. Уколико један број има мање цифара од другог, дописују му се водеће нуле све док не буду имали исти број бинарних цифара. Тако се добијају два низа бинарних цифара, означимо их са $a_1, \ldots, a_k​$ и $b_1, \ldots b_k​$. Затим се за сваку позицију $i \in \{1, \ldots, k \}​$ рачуна $c_i​$ помоћу следећих правила:

* За $a_{i} = 0, b_{i} = 0$ важи $c_{i} = 0$
* За $a_{i} = 0, b_{i} = 1$ важи $c_{i} = 1$
* За $a_{i} = 1, b_{i} = 0$ важи $c_{i} = 1$
* За $a_{i} = 1, b_{i} = 1$ важи $c_{i} = 1$

Низ бинарних цифара $c_1, \ldots, c_k$ (који можда има водеће нуле) је бинарни запис резултата, односно броја $x \ \text{or} \  y$.

Битовска дисјункција између $n$ елемената $x_{1},x_{2},...,x_{n}$ дефинише се као $x_{1} \ \text{or} \ x_{2}  \ \text{or} \  ...  \ \text{or} \  x_{n} = (...(((x_{1}  \ \text{or} \  x_{2})  \ \text{or} \  x_{3}) \ \text{or} \ x_{4})...)  \ \text{or} \  x_{n}$.

