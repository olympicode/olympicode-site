Арсеније са своје терасе има прелеп поглед на море. Међутим, тренутно постоје планови за изградњу који настоје да му заграде тај поглед. Он је одлучио да се жали коме већ треба и добио је одговор да једини начин да размотре његову жалбу је да реши тајни задатак који ће му послати у блиској будућности.

Кроз пар дана је Арсеније у пошти добио низ од $N$ заграда, са поруком "знаш шта ти је чинити". Заиста, Арсеније је знао шта мора да уради. Он једном потезу може да премести заграду са почетка низа на крај низа, и потребно је да нађе најмањи број потеза тако да добијени низ заграда буде **валидан**. Подсетник, за низ заграда кажемо да је валидан ако је могуће уметнути неки број знакова $0$ и $+$ тако да се добије валидан математички израз. 

Међутим, у наредних $Q$ дана му стиже по једна заповест: "промени заграду на позицији $i$ (ако је отворена, промени у затворену и обрнуто)". Арсеније врши ове промене **независно** од операција које је вршио претходних дана, то јест он мења свој оригинални низ заграда. Ваш задатак у ових $Q+1$ дана је да помогнете Арсенију да реши овај проблем.
## Опис улаза
У првој линији стандардног улаза се налазе два броја $N$ и $Q$ из текста задатка. У наредној линији се налази ниска заграда дужине $N$. У наредних $Q$ линија се налази по један број који означава индекс заграде које Арсеније треба да промени.
## Опис излаза
Потрбено је исписати $Q+1$ бројева, сваки у засебној линији; у првој линији треба исписати решење Арсенијевог проблема пре свих промена, а у $i$-тој линији од наредних линија треба исписати решење Арсенијевог проблема после $i$-те промене. Ако решење не постоји, исписати $-1$. **Низ заграда је индексиран од 1.**
## Ограничења
-	 $1\leq N,Q \leq 300.000$
-	$N$ је парно 
-   Свака промена је одређена бројем између $1$ и $N$.
## Подзадаци
-   (17 поена): $N,Q\leq500$
-   (23 поена): $N,Q\leq5000$
-   (21 поена): Све промене мењају затворене заграде  у отворене
-   (39 поена): Без додатних ограничења
## Пример 1

### Улаз

```
2 2
()
1
2
```

### Излаз

```
0
-1
1

```
### Објашњење
Почетни низ је валидан јер је $(0)$ валидан математички израз, па је први број исписа $0$. После прве  промене низ постаје $))$, што никад не може постати валидно. После друге промене, добијамо низ $)($, а после једног потеза, низ постаје $()$, што је већ прокоментарисано да је валидно.
## Пример 2

### Улаз

```
4 4
))((
1
2
3
4
```

### Излаз

```
2
-1
-1
-1
0
```


