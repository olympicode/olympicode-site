Наш омиљени чаробњак је познат по томе што воли да се хвали како има не један, већ два аутомобила. Како никог од његових пријатеља не жели да 58. пут слуша о њима, чаробњак је одлучио да их искомбинује у један.

Оба аутомобила можемо представити као матрице $A$ и $B$ ненегативних целих бројева димензија $N \times N$. Комбиновањем два аутомобила настаје нови аутомобил чија се вредност рачуна као сума производа елемената почетних матрица, тј. вредност аутомобила је $\sum_{i=1}^N\sum_{j=1}^NA_{ij}B_{ij}$. Чаробњаков циљ је да направи ауто што веће вредности.

Чаробњак може да замени било која два реда или било које две колоне другог аутомобила. Доброћудни чаробњак жели да и ви учествујете у чарима комбиновања аутомобила. Ваш задатак је да му дате низ трансформација матрице $B$. Чаробњак ће учинити да ваш број поена на овом задатку буде пропорционалан вредности аутомобила који се добија комбиновањем почетна два.

## Напомена

Ово је задатак са познатим улазом (*output-only* задатак). Вама су дати улазни фајлови (`1.in`, `2.in`, `3.in`, `4.in`), док ви треба да пошаљете само одговарајуће излазне фајлове за њих (`1.out`, `2.out`, `3.out`, `4.out`).

## Опис улаза

У првом реду улазних фајлова налазе се три природна броја $N$, $P$ и $Q$ - димензија аутомобила, као и параметри за бодовање. У наредних $N$ редова се налази по $N$ бројева који представљају аутомобил $A$. У преосталих $N$ редова се налази по $N$ бројева који представљају аутомобил $B$.

## Опис излаза

На почетку ваших излазних фајлова треба да се налази природан број $M$, број трансформација. Након тога потребно је исписати $М$ линија тако да $(i+1)$-ва садржи тип трансформације - један карактер $Т_i$ (`R` ако је жељена трансформација замена редова, или `C` иначе), као и два броја $X_i, Y_i$, ($1 \leq X_i, Y_i \leq N$) који представљају индексе колона и врста које желите да замените.

## Пример 1

### Улаз

~~~
2 0 1
0 0
1 0
1 0
0 0
~~~

### Излаз

~~~
1
R 1 2
~~~

### Објашњење примера

Након замене првог и другог реда, добијена је следећа матрица:
~~~
0 0
1 0
~~~

## Бодовање

Ваше решење за неки од улаза ће се сматрати неважећим уколико је испуњен бар један од следећих услова:

- $M > 2 \times N^2$
- $Т_i$ није ни 'R' ни 'C'
- $X_i$ или $Y_i$ нису у интервалу $[1, N]$
- Улаз не садржи $M+1$ линију

У супротном, нека је \$k\$ вредност коју постиже ваше решење.

- Уколико важи $k \geq Q$, освајате 25 поена за тај улаз;
- Уколико важи $k \leq P$, освајате 0 поена за тај улаз;
- Иначе, освајате $\lfloor 25\frac{k - P}{Q - P}\rfloor$ поена за тај улаз.
