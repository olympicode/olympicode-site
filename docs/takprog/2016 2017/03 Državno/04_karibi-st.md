Некада давно, било је време програмера који нису тестирали своје кодове, време Програмера са Кариба. Ови програмери пловили су морем и сејали страх и неквалитетне програме дуж карипских острва; за собом су остављали уплакане кориснике, незавршене апликације и чланове посаде који би користили *C* уместо *C++*-а. Сваки брод који би им се супротставио, добио би флоатинг поинт ексепшн и престао би да флоат...

Популарно место за окупљање Програмера са Кариба било је Карипско острво Тортуга. Залив овог острва можемо представити **бинарном матрицом димензије \$n \times m\$ чије је свако поље копно (означено јединицом) или вода (означено нулом)**. Програмерски бродови долазе у разним дужинама и уколико је дужина неког брода \$x\$, то значи да тај брод заузима тачно \$x\$ узастопних поља залива, било вертикално или хоризонтално (ширина брода је тачно једно поље). Према томе, **брод дужине \$x\$ се може паркирати у залив ако и само ако постоји \$x\$ узастопних поља у истој врсти или истој колони матрице залива при чему сва поља представљају воду и на ниједном од њих се не налази део неког другог брода.** У општем случају, може постојати више начина за паркирање.

Једног дана, у залив Тортуге стигао је програмер Џек Врабац на свом броду *Black Perl* **дужине** $a$ и решио да га упаркира. Џек зна да после њега у залив стиже програмер Барбоса на свом броду *Blue Pascal* **дужине** \$b\$, као и да Барбоса највише на свету мрзи три ствари: програмера Џека, дебуг мод и недовољно места за паркирање брода. **Зато је Џек одлучио да паркира свој брод тако да после његовог паркирања буде најмање могуће начина да се у залив упаркира Барбосин брод.** Како је програмер Џек познат по томе што не зна да програмира, затражио је помоћ од вас и као награду неће вам хаковати рачунар.

## Опис улаза
У првом реду стандардног улаза налазе се четири природна броја \$n\$, \$m\$, \$a\$ и \$b\$, раздвојена размаком, која, редом, представљају димензије залива, дужину Џековог брода и дужину Барбосиног брода. Затим следи опис залива - у наредних \$n\$ редова налази се по \$m\$ карактера (без размака) од којих је сваки '0' или '1'.

## Опис излаза
У првом и једином реду стандардног излаза исписати један природан број - најмањи могући број начина за паркирање Барбосиног брода након паркирања Џековог брода.

## Примери
<div class="col-md-12">
    <div class="panel panel-default">
        <div class="panel-heading">
            <span class="pull-left" style="width: 48%;">Ulaz</span>
            <span style="padding-left: 15px;">Izlaz</span>
        </div>
        <div class="panel-body">
            <span class="pull-left exampleinput">
            	5 6 3 3<br/>
				110111<br/>
				000001<br/>
				000001<br/>
				111101<br/>
				100010
            </span>
            <span class="exampleoutput">
                2
            </span>
        </div>
    </div>
</div>

<div class="col-md-12">
    <div class="panel panel-default">
        <div class="panel-heading">
            <span class="pull-left" style="width: 48%;">Ulaz</span>
            <span style="padding-left: 15px;">Izlaz</span>
        </div>
        <div class="panel-body">
            <span class="pull-left exampleinput">
            	2 5 2 5<br/>
				00000<br/>
				00000
            </span>
            <span class="exampleoutput">
                0
            </span>
        </div>
    </div>
</div>

## Објашњење примера
У првом тест примеру су дужине Џековог и Барбосиног брода по 3. Уколико Џек паркира свој брод тако да заузима поља (1,3)(2,3)(3,3), Барбоса ће имати само два начина за паркирање свог брода - (2,5)(3,5)(4,5) и (5,2)(5,3)(5,4) (врсте су нумерисане одозго надоле а колоне с лева удесно). Џек никако не може паркирати свој брод тако да Барбоса има мање од два начина за паркирање.

## Ограничења и подзадаци
* \$1 \leq a \leq max\{n,m\}\$, \$2 \leq b \leq max\{n,m\}\$
* Залив ће бити такав да ће постојати бар један начин да Џек упаркира свој брод.

Постоје \$5\$ подзадатака, у којима додатно важи:

* Подзадатак 1 [11 поенa]: \$1 \leq n, m \leq 80\$.
* Подзадатак 2 [12 поена]: \$n = 1\$ и \$1 \leq m \leq 2000\$.
* Подзадатак 3 [13 поена]: \$a = 1\$ и \$1 \leq n, m \leq 2000\$.
* Подзадатак 4 [22 поена]: \$1 \leq n, m \leq 500\$.
* Подзадатак 5 [42 поен]: \$1 \leq n, m \leq 2000\$.
