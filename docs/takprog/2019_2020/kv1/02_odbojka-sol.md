## Анализа
Постоје два случаја у којима тражени меч не постоји: уколико важи $N < 3A$ (јер морамо имати барем $3$ сета са барем $A$ поена у сваком), или уколико важи $A=2$ и $2 \nmid n$ (јер се тада сваки сет завршава разликом тачно $2$, па укупан број поена мора бити паран).

У свим осталим случајевима, можемо пронаћи решење у тачно $3$ сета. Претпоставимо, без умањења општости, да је први тим (чији је капитен Павле) победио $3:0$ у сетовима. Нека су прва два сета завршена резултатом $А:0$. Дакле, у трећем сету је одиграно тачно $N' = N-2A$ поена. Имамо два случаја:
* Ако важи $N' \leq 2A-2$ тј. $N'-A \leq A-2$, трећи сет се не игра ,,на разлику'' и завршава се резултатом $A : (N'-A)$.
* У супротном, $N' > 2A-2$ тј. $\frac{N'}{2}+1 > A$, и трећи сет се игра ,,на разлику'', тј. први тим осваја више од $A$ поена и разлика је тачно $2$.
	* Ако је $N'$ парно, трећи сет се завршава резултатом $\frac{N'}{2}+1 : \frac{N'}{2}-1$. По услову за овај случај, резултат је валидан.
	* Aко је $N'$ непарно, трећи сет се завршава резултатом $\frac{N'-1}{2}+1 : \frac{N'-1}{2}-1$. Поново, из услова за овај случај следи $\frac{N'-1}{2}+1 > A$ (јер је $A$ природан број), па је овај резултат валидан. Сада нам преостаје $1$ поен који просто пребацујемо у други сет, тако да резултат у њему постаје $A:1$ (ово није могуће урадити једино у случају $A=2$, али тај случај смо за непарно $N'$, дакле непарно $N$, већ обрадили). 
