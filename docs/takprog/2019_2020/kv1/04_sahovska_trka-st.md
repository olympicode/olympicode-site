Током истраживања старог храма, Милош је нашао мистичну шаховску таблу која има $h$ редова и $w$ колона на којој су нека од поља блокирана уз помоћ магије. Он је постао опседнут овом таблом и кренуо да игра веома необичну игру на њој.

На табли се увек налази тачно једна фигура коју Милош у току игре може да замењује другим фигурама. На почетку игре то је краљ који се налази на горњем левом пољу, $(1,1)$. Фигуре се померају по уобичајеним правилима шаха, међутим није могуће ставити их на блокирана поља. За свако померање фигуре Милошу треба 1 секунд. Његов циљ је да што пре стави неку фигуру на доње десно поље, $(h,w)$.

У произвољном моменту Милош може да замени тренутну фигуру неком другом фигуром на истој тој позицији. Међутим, он не може ово да уради тренутно, него му за то треба одређено време, у зависности од тога коју нову фигуру почиње да користи.
<br/><br/>
<img src="https://petljamediastorage.blob.core.windows.net/root/Media/Default/Takmicenja/Kvalifikacije/Kralj.png" width="120" align="right">**Краљ** : Милошу треба 1 секунд да замени било коју фигуру краљем.<br/>
Краљ се у једном потезу може померити на једно од 8 суседних поља ако то поље није блокирано.
<br/><br/><br/><br/><br/>
<img src="https://petljamediastorage.blob.core.windows.net/root/Media/Default/Takmicenja/Kvalifikacije/Lovac.png" width="120" align="right">**Ловац**: Милошу треба 2 секунде да замени било коју фигуру ловцем.<br/>
Ловац се у једном потезу може померити дијагонално произвољан број поља, све док ни једно од поља на његовом путу није блокирано.
<br/><br/><br/><br/>
<img src="https://petljamediastorage.blob.core.windows.net/root/Media/Default/Takmicenja/Kvalifikacije/Top.png" width="120" align="right">**Топ**: Милошу треба 3 секунде да замени било коју фигуру топом.<br/>
Топ се у једном потезу може померити лево, десно, горе или доле произвољан број поља, све док ни једно од поља на његовом путу није блокирано.
<br/><br/><br/><br/>
<img src="https://petljamediastorage.blob.core.windows.net/root/Media/Default/Takmicenja/Kvalifikacije/Konj.png" width="120" align="right">**Коњ**: Милошу треба 4 секунде да замени било коју фигуру коњем.<br/>
Коњ се у једном потезу може померити 2 поља у произвољном од четири смера (горе, доле, лево, десно) и 1 поље у једном од два смера ортогонална на претходни смер. Није битно да ли су поља преко којих коњ успут прелази блокирана или не.
<br/><br/><br/>
<img src="https://petljamediastorage.blob.core.windows.net/root/Media/Default/Takmicenja/Kvalifikacije/Kraljica.png" width="120" align="right">**Краљица**: Милошу треба 5 секунди да замени било коју фигуру краљицом.<br/>
Краљица, у једном потезу, може да се помери лево, десно, горе, доле или дијагонално произвољан број поља, све док ни једно од поља на њеном путу није блокирано.
<br/><br/><br/>
Помозите Милошу и реците му за колико најмање секунди може да заврши ову игру, или му саопштите да то није могуће.

## Опис улаза

У првој линији стандардног улаза налазе се два природна броја $h$ и $w$, који обележавају редом висину и ширину табле. У наредних $h$ редова се налази низ дужине $w$ који се састоји само од карактера `.` и `#`, где `.` означава да је поље слободно, а `#` да је поље блокирано.

## Опис излаза

На излаз исписати цео број $t$, најмањи број секунди да Милош постави фигуру на поље $(h,w)$, односно $-1$ ако то није могуће.

## Пример 1

### Улаз

~~~
3 3
...
.#.
...
~~~

### Излаз

~~~
3
~~~
## Пример 2

### Улаз

~~~
3 5
.####
##.##
####.
~~~

### Излаз

~~~
6
~~~
## Пример 3

### Улаз

~~~
10 10
...#.###..
.....#####
...##..#.#
#....#....
.#.......#
##..#.....
......#...
..##..#.#.
..#..#..#.
..#..##...
~~~

### Излаз

~~~
8
~~~
## Објашњење примера

#### Пример 1:
<img src="https://petljamediastorage.blob.core.windows.net/root/Media/Default/Takmicenja/Kvalifikacije/sample1.png" width="200">

#### Пример 2:
<img src="https://petljamediastorage.blob.core.windows.net/root/Media/Default/Takmicenja/Kvalifikacije/sample2.png" width="333">

#### Пример 3:
<img src="https://petljamediastorage.blob.core.windows.net/root/Media/Default/Takmicenja/Kvalifikacije/sample3.png" width="500">

## Ограничења

- $1 \leq h,w \leq 500$

Тест примери су подељени у 5 дисјунктних група:

- У тест примерима вредним $10$ поена: $h,w \leq 5$.
- У тест примерима вредним $10$ поена: $h,w \leq 200$ и ако постоји решење, постоји и оптимално решење које не захтева замену фигура.
- У тест примерима вредним $40$ поена: $h,w \leq 200$.
- У тест примерима вредним $10$ поена: Ако постоји решење, постоји и оптимално решење које не захтева замену фигура.
- У тест примерима вредним $30$ поена: Без додатних ограничења.
