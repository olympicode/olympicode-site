
Као награду за изузетан успех на првом кругу квалификација, Алекса је добио на поклон парче кекса у облику правоугаоника димензија $W \times H$, и поставио га је у раван тако да му се темена налазе на координатама $(0, 0), (W, 0), (W, H)$ и $(0, H)$. Његов архинепријатељ Павле се намерачио на ово парче кекса и планира да га поједе. Павлетова вилица се може описати кругом полупречника $R$. Током $i$-тог минута деси се један од следећа два догађаја:

* $1$ $x_i$ $y_i$: Павле позиционира своју вилицу тако да се центар круга налази у тачки са координатама $(x_i, y_i)$, затим гризе кекс односно уклања сав садржај кекса који се налази у његовој вилици,

* $2$ $x_i$: Алекса узима лењир, поставља га тако да буде паралелан са $y$-осом, тако да пролази кроз тачку $(x_i, 0)$ и мери дужину тренутно преосталог парчета кекса које се преклапа са ивицом лењира.

Да ли можете да предвидите које резултате мерења ће Алекса добити?

## Опис улаза

У првој линији стандардног улаза налазе се четири природна броја, одвојена размаком: $W, H, R, Q$. У наредних $Q$ линија, налазе се два или три броја: $1, x_i, y_i$ или $2, x_i$, одвојена размаком, који описују $i$-ти догађај.

## Опис излаза

За сваки догађај типа $2$ исписати један реалан број - резултат одговарајућег мерења. Уколико је тачно решење тог мерења $b$, а ваш програм исписује број $a$, ваш излаз ће се сматрати тачним уколико важи $\frac{|a-b|}{\max(1,b)} \leq 10^{-6}$.

## Пример 1

### Улаз

```
3 2 2 5
2 1
1 2 3
2 0
2 1
2 2
```

### Излаз

```
2.000000000000
2.000
1.267949192431
1
```

### Објашњење примера

Пре него што је Павле одгризао парче кекса, на било којој $x$-координати била би измерена вредност $H = 2$. Након што је одгризао парче кекса, на координати $x = 0$ је дужина $2$, на $x = 1$ је $3 - \sqrt{3} \approx 1.268$ а на $x = 2$ је $1$ (видети слику).

![](https://petljamediastorage.blob.core.windows.net/competitions/gric.svg)

## Ограничења

* $1 \leq W, H, R, Q \leq 10^5$
* $0 \leq x_i \leq W$
* $H \leq y_i \leq H+R$

Тест примери су подељени у 5 дисјунктних група:

* У тест примерима вредним 10 поена: $R = 1$.
* У тест примерима вредним 10 поена: $R = 2$.
* У тест примерима вредним 10 поена: $Q \times W \leq 10^6$.
* У тест примерима вредним 20 поена: Сваки догађај типа $2$ се јавља након свих догађаја типа $1$.
* У тест примерима вредним 50 поена: Без додатних ограничења.

## Напомена

Да бисте избегли проблеме са прецизношћу, користите типове `double` или `long double` у језику `C++`, и исписујте решење на бар $9$ децимала.
