


## Анализа
Приметимо да за свако $k$ и свако $N$ важи $\lceil\frac{N}{k}\rceil \geq \frac{N}{k}$, из чега следи неједнакост $\lceil\frac{N}{p}\rceil + \lceil\frac{N}{q}\rceil + \lceil\frac{N}{r}\rceil \geq \frac{N}{p} +\frac{N}{q}+\frac{N}{r}$. У складу са овим, раздвајамо проблем на три случаја у зависности од вредности $p,q,r$:

**Први случај**: $\frac{N}{p} +\frac{N}{q}+\frac{N}{r}>N$ $\Leftrightarrow$ $pq+pr+qr > pqr$
- Из горње неједнакости имамо $\lceil\frac{N}{p}\rceil + \lceil\frac{N}{q}\rceil + \lceil\frac{N}{r}\rceil > N$, па услов тражен у задатку не може бити испуњен ни за једно $N$, те је коначно решење $0$, независно од вредности $L$ и $R$.

**Други случај**: $\frac{N}{p} +\frac{N}{q}+\frac{N}{r}=N$ $\Leftrightarrow$ $pq+pr+qr = pqr$
- У овом случају имамо да је услов тражен у задатку испуњен само ако је $\lceil\frac{N}{p}\rceil + \lceil\frac{N}{q}\rceil + \lceil\frac{N}{r}\rceil = \frac{N}{p} +\frac{N}{q}+\frac{N}{r}$, што је могуће само ако $p|N$ и $q|N$ и $r|N$, што је еквивалентно томе да $d | N$, где је $d=NZS(p,q,r)$. Дакле, треба наћи број природних бројева дељивих са $d$ у интервалу $[L,R]$. Ово добијамо рачунањем броја таквих бројева у $[1,R]$ и одузимањем броја таквих бројева у $[1,L-1]$:  $\frac{R}{d} - \frac{L-1}{d}$.

**Трећи случај**: $\frac{N}{p} +\frac{N}{q}+\frac{N}{r}<N$ $\Leftrightarrow$ $pq+pr+qr < pqr$
- Последњи случај је најсложенији јер нас првобитна неједнакост не доводи директно до закључка, тј. да ли је подела могућа за неко $N$ зависи на нетривијалан начин од дељивости са $p,q,r$. 
- Иако нас ограничења за $L$ и $R$ одвраћају од brute-force решења (пролазак кроз све бројеве од $L$ и $R$ и провера да ли је тражени израз тачан), често је у оваквим ситуацијама, када је потребно пронаћи шаблон, добра идеја генерисање и посматрање вредности које brute-force произведе. Уколико то овде урадимо за нпр. $(p,q,r)=(2,3,7)$ (други подзадатак) и $(L,R)=(1,300)$ можемо приметити да је подела могућа за свако $N \in [50, 300]$, из чега природно претпостављамо да је могућа за свако $N \geq 50$. У ову претпоставку се можемо додатно убедити повећавањем $R$.
- Уколико је ово тачно за $(p,q,r)=(2,3,7)$, тачно је и за свако друго $(p' \leq q' \leq r')$ које спада у трећи случај, јер мора да важи $p'>p, q'>q, r'>r$ (проверити!) па је стога (ако је наша претпоставка тачна) за свако  $N > 50$: $\lceil\frac{N}{p'}\rceil + \lceil\frac{N}{q'}\rceil + \lceil\frac{N}{r'}\rceil \leq \lceil\frac{N}{p}\rceil + \lceil\frac{N}{q}\rceil + \lceil\frac{N}{r}\rceil  \leq N$.
- Ово нас доводи до ефикасног решења за трећи случај: за свако $N < 50$ у $[L,R]$ проверимо услов "ручно", док за $N \geq 50$ претпоставимо да сигурно важи. Ово се испоставља као тачно, а уколико желимо да будемо у потпуности сигурни могуће је тврдњу сличну нашој претпоставци и мало форманије доказати (хинт: посматрати понашање израза $\lceil\frac{N}{p}\rceil + \lceil\frac{N}{q}\rceil + \lceil\frac{N}{r}\rceil$ за $nzs(p,q,r)|N$).
