
Уколико имамо $x$ тачака и све леже на истој правој, свака тројка је колинеарна, па је број таквих тројки једнак $\binom{x}{3}$. Једно решење је да се направи низ бројева $b_1, b_2, \ldots, b_m$ такав да важи $\binom{b_1}{3} + \binom{b_1}{3} + \ldots + \binom{b_m}{3} = K$ и да се изгенерише $m$ правих, да се на $i$-ту праву нанесе $b_i$ тачака, и да се све ово уради на такав начин да ниједне три тачке не буду колинеарне осим уколико потичу са исте праве.

Овај низ бројева се може наћи грабљивим поступком - докле год је $K > 0$, бирамо највеће $x$ такво да је $\binom{x}{3} \leq K$, додајемо $x$ на низ и смањујемо $K$ за $\binom{x}{3}$. Може се показати (на пример, применом грубе силе) да овај поступак резултира у не више од $1049$ тачака, и то у не више од $10$ корака.

За праве можемо изабрати узастопне различите праве које су паралелне $x$-оси, односно праве $y=1, y=2, \ldots$. Тачке можемо ређати почев од координате $q_i = i^2 \times 10^6$ за $i$-ту праву, односно, на правој са редним бројем $i$ биће тачке ${(q_i, i)}, {(q_i+1, i)}, \ldots, {(q_i+b_i-1, i)}$. Ова "конвексност" обезбеђује да ниједне три тачке са различитих правих не буду колинеарне.

Подзадаци се могу решити применом грубе силе или неког једноставнијег поступка постављања правих.
