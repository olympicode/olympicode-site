
Сања из Рзања (па нормално, одакле би иначе био?) је велики фан квиза Слагалица, посебно игре "Мој број". Овај пут је написао низ $A$ од $n$ елемената. Он жели да пронађе низ $B$ помоћу ког ће моћи да представи све бројеве из низа $A$. Правила предстаљања су следећа:

- низ $B$ се састоји од $k$ (не нужно различитих) природних бројева, који нису већи од $10^8$
- сваки члан низа $A$ морате представити као комбинацију елемената низа $B$ (приликом предстаљања једног члана низа $A$, сваки елемент низа $B$ смете користи највише онолико пута колико се јавља у низу $B$)
- поред чланова низа $B$, смете користити операције сабирања (`+`), одузимања (`-`) и множења (`*`). **Дељење није дозвољено**
- дозвољено је користити отворене и затворене заграде (`(`, `)`)
- ваши бодови зависе од броја $k$ (дужине низа $B$), прочитајте секцију *Бодовање* за више детаља

## Опис улаза

Прва линија стандардног улаза садржи природан број $n$, дужину низа $A$.
Друга линија стандардног улаза садржи $n$ природних бројева, елементе низа $A$.

## Опис излаза

У првој линији стандардног излаза исписати број $k$, дужину низа $B$.
У другој линији стандардног излаза исписати низ $B$.
У свакој од наредних $n$ линија представити по један број из низа $A$ кориситећи претохдно написана правила. Конкретно у $i$-тој линији представити број $A_i$, помоћу чланова низа $B$, рачунских операција (сабирање, одузимање, множење) и заграда. **Свака линија исписа не сме бити дужа од $1000$ карактера.**

- За сабирање две вредности користите карактер `+` (вредност у ascii табели $43$)
- За одузимање две вредности користите карактер `-` (вредност у ascii табели $45$)
- За множење две вредности користите карактер `*` (вредност у ascii табели $42$)
- За заграде користите карактере `(` (вредност у ascii табели $40$) и `)` (вредност у ascii табели $41$)
- **Није дозвољено користити знакове ​ `+` и `-` као унарне операторе** (нпр. изрази $-3+5$ или $5+(+9-3)$ нису правилни).
- Осим наведених карактера, дозвољено је исписивати само чланове низа $B$ и размаке (ascii вредност $32$) - није обавезно исписивати размаке између бројева и оператора и форматирати излаз.

## Пример 1

### Улаз

```
6
30 13 15 5 3 21
```

### Излаз

```
3
2 5 3
2*5*3
5*3- 2
5 *3
   (5)
5 -2
3* (5+2 )
```


## Објашњење примера

Довољно је $3$ броја да представимо све бројеве из улаза ($B = [2, 5, 3]$):

- $2*5*3=30$
- $5*3-2=13$
- $5*3=15$
- $5=5$
- $5-2=3$
- $3*(5+2)=21$

## Ограничења

- $1 \leq n \leq 124$
- $1 \leq A_i \leq 10^8$

- елементи низа $B$ су природни бројеви у опсегу $[1, 10^8]$.


## Бодовање

Број поена на сваком тест примеру зависи од $k$ (величине низа $B$ који користите за предстаљање бројева), по следећoj табели:

|         Величина низа $B$ ($k$)          |  Број поена у проценитима |
|:---------------------:|:-------------------------:|
|         $\leq 12$  |$100$|
|           $13$     |$90$|
|          $14-15$   |$80$|
|          $16-18$   |$70$|
|          $19-20$   |$60$|
|          $21-22$   |$50$|
|          $23-24$   |$40$|
|          $25-27$   |$30$|
|          $28-29$   |$20$|
|          $30-31$   |$10$|
|          $ > 31$   |$0$|

## Напомена

Јанис Адетокумбо није рођен у Рзању.
