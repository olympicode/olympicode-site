
Пера и Мика воле да играју уопштени икс-окс, игру са два играча са
следећим правилима:

* игра се на табли са **$N$ редова и $N$ колона**,
* играчи играју наизменично,
* у сваком потезу, тренутни играч **обележава једно слободно поље
  својим симболом**: X за првог играча, односно O за другог, и
* победник је онај који **први направи низ који чини $K$ узастопних
  симбола** тог играча (хоризонтално, вертикално или дијагонално).
  Уколико се табла попуни, а овај услов не испуни, резултат партије је
  нерешен.

Пера и Мика се сећају да су јуче играли одличну партију уопштеног
икс-окса, али се не сећају како је та партија ишла, осим да је један
од њих двојице победио и да је трајала тачно $T$ потеза. Занима их
како би та партија могла да изгледа, тако да од вас траже да им дате
један могући пример, или да им кажете да су нешто погрешно упамтили и
да таква партија не може да постоји.

## Опис улаза

У првом и једином реду стандардног улаза налазе се три броја: $N$, $K$
и $T$, који редом представљају димензију табле на којој се игра
уопштени икс-окс, број узастопних симбола потребан за победу, и
број потеза који су Пера и Мика одиграли.

## Опис излаза

Уколико не постоји партија која се уклапа у податке дате на улазу, у
јединој линији излаза исписати `nemoguce`. 

У супротном, у првих $N$ редова исписати по $N$ карактера, који
представљају стање табле након завршетка партије, где су `X` и `O`
(**велика слова**) симболи првог и другог играча, а `.` празно поље.
Између поља **не треба** исписати размаке.

У наредни ред исписати два броја $i$ и $j$: ред и колону поља на којем
је одигран последњи потез (где горњем левом пољу одговарају координате
$(1, 1)$, тј. колоне се броје са лева на десно, а редови од горе на
доле).

Уколико постоји више партија које се уклапају у дате податке,
**исписати било коју**.

## Пример 1

### Улаз

```
4 3 5
```

### Излаз

```
XXX.
....
..O.
...O
1 3
```

## Пример 2

### Улаз

```
2 2 4
```

### Излаз

```
nemoguce
```

## Објашњење примера

Један могући редослед поља на која су Пера и Мика уписивали своје
симболе у првој партији је $(1,1), (4,4), (1,3), (3,3), (1,2)$.

У другом примеру, како год да су Пера и Мика играли, након трећег
потеза би постојала два суседна поља са симболом `X`, тако да би први
играч тада победио. Дакле, партија која би трајала четири потеза не
постоји.

## Ограничења

- $2 \leq N \leq 100$
- $2 \leq K \leq N$
- $1 \leq T \leq N^2$

Тест примери су подељени у 4 дисјунктне групе:
- У тест примерима вредним 20 поена: $N = K = 3$.
- У тест примерима вредним 25 поена: $K = 2$.
- У тест примерима вредним 25 поена: $T \leq \frac{N^2}{4}$.
- У тест примерима вредним 30 поена: нема додатних ограничења.
