
Рзањ је градић у Русији, који је познат по историји, култури, ниским температурама... и лутрији! Лутрија у Рзању се одржава извлачењем $N$ природних бројева, мањих од $10^{18}$. **У овој лутрији бројеви се могу понављати, а важан је и њихов редослед.**


Аљоха, јунак наше приче, коришћењем разних опскурних средстава успео је да дође до неких додатних информација о наредној добитној комбинацији. Нека су бројеви који ће бити извучени на лутрији $L_{i}, 1 \leq i \leq N$. **Аљоха је сазнао низ који се састоји од $N-1$ броја, од којих $i$-ти број, $A_{i}$, представља највећи број који дели и $L_{i}$ и $L_{i+1}$.**


Сада Аљоха жели да попуни листић и за то му је потребна помоћ. Испишите једну комбинацију која испуњава услове, или $-1$, уколико таква комбинација не постоји. Приметите да комбинација које испуњавају услове може бити више. У том случају, испишите било коју. Такође приметите да су валидне само оне комбинације у којима је сваки број мањи од $10^{18}$.


## Опис улаза

У првом реду налази се број $N$, број бројева у лутрији.
У наредном реду налази се $N-1$ број, који представљају додатне информације до којих је дошао Аљоха.

## Опис излаза

У једином реду исписати $N$ бројева, **мањих од $10^{18}$**, који представљају неку комбинацију, која може бити добитна, или $-1$ уколико таква комбинација не постоји.

## Пример 1

### Улаз

~~~
4
3 4 10
~~~

### Излаз

~~~
3 12 20 10
~~~

## Пример 2

### Улаз

~~~
4
3 4 6
~~~

### Излаз

~~~
-1
~~~

## Објашњење примера
Приметимо да је највећи број који дели $3$ и $12$ баш $3$, највећи број који дели $12$ и  $20$ је баш $4$, а највећи број који дели $10$ и $20$ је баш $10$. У другом примеру не постоји комбинација која испуњава услове.

## Ограничења
* $2 \leq N \leq 10^{5}$
* $1 \leq A_{i} < 10^9$

Тест примери су подељени у пет дисјунктних група:

* У тест примерима вредним 15 поена: $N = 3$.
* У тест примерима вредним 10 поена: Бројеви $A_{i}$ су прости.
* У тест примерима вредним 10 поена: Бројеви $A_{i}$ су степени двојке.
* У тест примерима вредним 25 поена: $N \leq 10^3$ и $A_{i} \leq 10^6$.
* У тест примерима вредним 40 поена: Нема додатних ограничења.

## Напомена
Јован Цвијић је рођен у Лозници, годину дана пошто је изграђена пруга између Рзања и Москве.
