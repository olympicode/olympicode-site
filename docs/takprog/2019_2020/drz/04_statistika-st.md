Добили сте приступ бази података о распрострањености вируса у вашем граду, из које се може закључити пуно корисних података о ширењу болести. Град је подељен на поља која чине матрицу са $N$ редова и $M$ колона, и вредност $A_{i,j}$ у бази представља број случајева вируса у пољу $(i, j)$.

Одлучили сте да пронађете број најздравијих поља, односно поља која садрже **мањи или једнак број случајева од сваког поља у матрици**. Да би учинили анализу занимљивијом, пало вам је на памет да је поновите $Q$ пута, и да сваки пут одаберете неки правоугаони део града који ћете **игнорисати**.

## Опис улаза

Прва линија стандардног улаза садржи три природна броја: број редова и колона у граду $N$ и $M$, као и број упита $Q$.

Наредних $N$ линија садрже по $M$ бројева $A_{i,j}$ који чине матрицу бројева случајева вируса.

Наредних $Q$ линија садрже по четири броја $i$, $j$, $h$ и $w$, који описују део града који треба игнорисати када тражите најздравија поља у том упиту: горње лево поље је у $i$-тој врсти и $j$-тој колони (где $(1,1)$ одговара горњем левом углу града), $h$ је висина дела (број врста) а $w$ ширина (број колона).

## Опис излаза

На стандардни излаз исписати $Q$ линија са по једним природним бројем, где $i$-та линија садржи број најздравијих поља у граду без дела описаног у $i$-том упиту.

## Пример 1


### Улаз

```
3 3 3
1 2 3
1 1 2
3 3 3
1 1 1 1
1 1 2 2
2 2 1 1
```

### Излаз

```
2
1
2
```

## Пример 2

### Улаз

```
3 3 1
1 2 3
2 1 3
1 9 1
2 2 1 1
```

### Излаз

```
3
```

### Објашњење примера

У првом примеру, у првом упиту посматрамо цео град осим горњег левог поља. Најздравија поља су у овом случају она која имају само један случај, и таквих има два (осим игнорисаног). У другом упиту посматрамо само крању десну колону и последњи ред, где је најздравије једино поље са два случаја. У последњем упиту игноришемо централно поље, и остају два са по једним случајем.

## Напомене

Због великог улаза, није препоручљиво користити спорије методе учитавања података, као што су cin/cout без синхронизације у C++-у.

## Ограничења

- $N, M \leq 1000$
- $Q \leq 10^5$
- $0 \leq A_{i,j} \leq 10^9$ за све $1 \leq i \leq N, 1 \leq j \leq M$
- Ни у једном упиту неће бити игнорисан цео град.

Тест примери су подељени у пет подзадатака:

- **[20 поена]:** $N, M, Q \leq 100$
- **[15 поена]:** $N, M \leq 300, Q \leq 2 \cdot 10^4$
- **[15 поена]:** $A_{i,j} \in \{0, 1\}$ за све $1 \leq i \leq N, 1 \leq j \leq M$
- **[20 поена]:** $h, w \leq 10$ за све задате подматрице.
- **[30 поена]:** без додатних ограничења.
