
Спец (скраћено од специфична) вредност низа се рачуна као **производ** свих елемената низа подељен са бројем елемената тог низа. Нпр. спец вредност низа $[5, 9, 7]$ je $\frac{5 \cdot 9 \cdot 7}{3} = 105$.

Спец X-0-1-трансформација низа трансформише низ тако што сваки елемент **који није $0$ или $X$** постаје $1$. Нпр. спец 3-0-1-трансформација низа $[4, 3, 2, 0, 3, 1, 0, 5]$ ће трансформисати овај низ у: $[1, 3, 1, 0, 3, 1, 0, 1]$.

Спец L-R-одсецање низа се ради тако што из низа избришемо све елементе чији је **индекс** мањи од $L$ или већи од $R$ (рачунамо да индексирање почиње од $0$, и $L \leq R$). Нпр. након спец 2-5-одсецања низа $[3, 6, 2, 5, 3, 10, 0, 4]$ ће остати низ $[2, 5, 3, 10]$.

Дат вам је низ $А$ који се састоји од $N$ целих бројева. Потребно је одговорити на $Q$ упита, где се сваки упит састоји од једног броја $Q_i$. За сваки упит је потребно пронаћи бројеве $L$ и $R$ за које је спец вредност низа **највећа могућа након** што се над почетним датим низом уради спец $Q_i$-0-1-трансформација и спец L-R-одсецање. Уколико постоји више могућих решења, изабрати оно где је $L$ најмање, уколико и даље постоји више решења изабрати оно где је $R$ најмање.


## Опис улаза

Прва линија улаза садржи два броја, број елемената низа $N$, и број упита $Q$.
Друга линија улаза садржи низ $A$ од $N$ бројева.
У наредних $Q$ линија улаза се налази по један број $Q_i$.

## Опис излаза

На стандардни излаз исписати $Q$ линија, тако да у $i$-тој линији буду исписана два броја, $L$ и $R$, одвојена размаком, који су одговор на упит $Q_i$.

## Пример 1

### Улаз

```
16 7
4 1 4 5 2 2 3 3 2 3 5 0 5 4 4 2
5
3
2
1
4
6
3
```

### Излаз

```
3 3
6 9
4 4
0 0
13 14
0 0
6 9
```
## Објашњење примера

Уколико посматрамо пети упит, где је $Q_i = 4$, након спец 4-0-1-трансформације низ ће нам бити $[4,1,4,1,1,1,1,1,1,1,1,0,1,4,4,1]$, па је најбоље одрадити спец 13-14 одсецање како би нам остао низ $[4,4]$ чија је спец вредност $8$ што је највеће могуће.
Уколико посматрамо трећи упит, где је $Q_i = 2$, након спец 2-0-1-трансформације низ ће нам бити $[1,1,1,1,2,2,1,1,2,1,1,0,1,1,1,2]$. Највећу спец вредност коју можемо добити након одсецања је 2 што се може добити са више различитих одсецања (нпр. за $L=15$, $R=15$ или $L=4$,$R=5$ или $L=4$,$R=4$), али по условима задатка треба исписати $L=4$ и $R=4$.
У четвртом и шестом упиту, где је $Q_i = 1$ i $Q_i = 6$, након спец трансформације низ ће бити $[1,1,1,1,1,1,1,1,1,1,1,0,1,1,1,1]$.


## Ограничења

-   $1 \leq N,Q \leq 300.000$
-   $0 \leq A_i, Q_i \leq 1.000.000$

Тест примери су подељени у 5 подзадатка:

-   **[11 поена]:** $A_i \in \{0, 1, 10^6\}$, односно низ се састоји само од елемената $0$, $1$ и $10^6$
-   **[12 поена]:** $N,Q \leq 200$
-   **[20 поена]:** $N,Q \leq 1000$
-   **[22 поена]:** $A_i > 0$, односно нема броја $0$ у низу
-   **[35 поена]:** Нема додатних ограничења
