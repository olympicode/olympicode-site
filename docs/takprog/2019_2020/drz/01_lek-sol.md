
Пошто сваки елемент може бити део највише једног интервала који
окрећемо, знамо да важи следеће:

* Ако $A_i = i$, тај елемент се не помера, тако да не сме бити део
  ниједног интервала.
* Ако $A_i \neq i$, тај елемент мора бити део интервала који га доводи
  на позицију $A_i$.
  
Ако за неко $i$ имамо $A_i \neq i$ и $A_{i-1} = i-1$ (или $i=1$),
један интервал мора почињати на позицији $i$ (јер не сме да обухвати
$i-1$) и имати дужину такву да $A_i$ постави на исправну позицију:
$A_i - i + 1$.

Дакле, да би одредили позиције свих интервала, довољно је да прођемо
кроз цео низ и сваки пут када наиђемо на неко $A_i \neq i$, обрнемо
интервал дужине $A_i - i + 1$ и наставимо од прве позиције након тог
интервала (јер елементе које смо овиме померили не смемо да поново
померимо). Када дођемо до краја низа, у другом пролазу можемо
проверити да ли је сортиран: ако јесте, нашли смо (једино могуће)
решење, а ако није решење не постоји.

Алгоритам пролази кроз низ два пута, и у окретању интервала сваки
елемент посматра највише једном (јер се интервали не секу), тако да је
укупна сложеност $\mathcal{O}(N)$.
