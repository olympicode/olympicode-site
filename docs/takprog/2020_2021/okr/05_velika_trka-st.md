У Републици Изометрији највећи годишњи спекаткл је велика трка која се одржава у срцу државе - Централграду. Ту долазе најбољи тркачи и најспремнији рекреативци из свих већих градова државе и боре се за титулу Високог Велемајстора Метрика.

Централград има облик дводимензионог координатног система. Трака трке је одређена стартном тачком и са $k$ стубова на следећи начин: у $i$-том делу трке тркачи трче од тренутне позиције до $i$-тог стуба, али кад стигну до њега наставе да трче у истом правцу и смеру тако да пређу још толику дистанцу колико су прешли до тад у том делу трке, то јест **$i$-ти стуб треба да буде средиште дужи која спаја почетак и крај $i$-тог дела трке.** Другим речима, завршетак $i$-тог дела трке (и почетак $i+1$-вог дела) је тачка централно симетрична у односу на $i$-ти стуб.   

Организатори су поставили $N$ стубова нумерисаних са $1,2,\ldots,N$, али нису још одредили које ће користити у трци. Због тога желе да разраде $Q$ сценарија, где је $i$-ти сценарио одређен са четири вредности: $x$ и $y$ које представљају координате почетка трке и  $L$ и $R$ које представљају да ће за трку бити искоришћени редом стубови нумерисани са $L,L+1,\ldots,R$. Организатори су мало смотани, па траже од вас да одредите за сваки сценарио где би се налазио крај трке.

## Опис улаза
У првом реду улаза се налази природан број $N$-број стубова. У наредних $N$ редова се налазе по $2$ природна бројевa $x_i$ и $y_i$ које представљају локације постављених стубова. У наредном реду се налази природан број $Q$-број сценарија. У наредних $Q$ линија се налази по четири броја $x,y,L,R$ којим су описани сценарији.

## Опис излаза
На излаз исписати $Q$ редова са по $2$ броја, где бројеви у $i$-том реду представљају координате циља у $i$-том сценарију.

## Ограничења
-   $1 \leq N,Q \leq 200.000$
-   $0\le x_i,y_i\le10^9$
-   $0\le x ,y\le10^9$ за сваки упит
-   $1\le L\le R\le N$ за сваки упит

Тест примери су подељени у 4 дисјунктне групе:

-   У тест примерима вредним $10$ поена:  $N,Q\leq 1000$,  $x_i,y_i\le 1.000.000$ и $x,y\le 1.000.000$ за сваки упит.
-   У тест примерима вредним $10$ поена: Kоординате свих стубова су исте.
-   У тест примерима вредним $30$ поена: $y$ координате свих стубова и стартова су једнаке $0$
-   У тест примерима вредним $50$ поена: Без додатних ограничења.

## Примери
### Пример 1
#### Улаз
```
2
1 1
3 3
2
0 0 1 1
0 0 1 2
```

#### Излаз
```
2 2
4 4
```

#### Објашњење
У првом сценарију, трка има само један део који води од $(0,0)$ до $(2,2)$, јер је $(1,1)$ средиште те дужи. У другом сценарију, трка има два дела, први води од $(0,0)$ до $(2,2)$, као у првом сценарију, а други води од $(2,2)$ до $(4,4)$.
