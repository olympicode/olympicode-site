Претпоставимо да ће нам на крају сви елементи низа бити једнаки неком броју $x$, који већ постоји у овом низу. Оно што треба да урадимо је да претворимо све бројеве који нису испрва једнаки $x$ у $x$-еве. 

Нека имамо $l$ бројева строго мањих од $x$ у почетном низу, и $r$ бројева који су строго већи. Уколико су оба броја већа од $0$, можемо извршити операцију која ће умањити бројеве $l$ и $r$ за један, тако што ћемо урадити операцију на једном броју мањем од $x$, једном једнаком и једном већем од њега. Ово можемо понављати док год су и $l$ и $r$ позитивни, дакле $\min(l, r)$ пута. Када један од њих постане једнак нули, без умањења општости, нека је то $r$ -- можемо искористити још $l$ операција у којима стављамо два броја $x$ и један мањи број, док год сви бројеви не буду једнаки броју $x$.

Број операција којима смо смањили збир $l + r$ за $2$ је $\min(l, r)$, свим осталим операцијама смо смањивали збир за 1, па је укупан број операција $l + r - \min(l, r) = max(l, r)$. 

Дакле, приметимо да нам је решење задатка једнако $\min_{i = 1}^{n} \max(l(a_i), r(a_i)$, где функције $l(\cdot)$ и $r(\cdot)$ враћају број мањих, односно већих бројева од $a_i$ у почетном низу а $LIM$ је максимални број који се може појавити у низу.

## Подзадатак 1
У овом подзадатку, након сортирања низа тривијално имамо вредности функција $l(\cdot)$ и $r(\cdot)$ за све вредности. Сложеност: $\mathcal{O}(N\log N)$.

## Подзадатак 2
У овом подзадатку, имамо само две могуће вредности за наш $x$. Сложеност: $\mathcal{O}(N)$.

## Подзадатак 3
У овом подзадатку можемо, за сваки кандидат за решење, ”ручно” избројати одговарајући број већих односно мањих бројева. Сложеност: $\mathcal{O}(N^2)$.

## Цело решење
Можемо итерирати по вредностима од најмање до највеће, памтећи колико мањих бројева смо прошли до сад. Знајући колико има мањих и колико бројева једнаких тренутном броју, можемо израчунати и колико има већих и самим тим добити решење у линеарној сложености. Сложеност: $\mathcal{O}(N)$ или $\mathcal{O}(N\log N)$, зависно од имплементације.
