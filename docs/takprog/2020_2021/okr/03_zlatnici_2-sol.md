## Решење за $N = 1$:
Имамо само један златник који је у сваком сценарију потребно довести на одговарајућу позицију. Да бисмо са позиције $a_1$ дошли до позиције $x$ потребно је $|a_1 - x|$ потеза. Временска сложеност је $O(N+Q)$.

## Решење за $N, Q \leq 1000$ и $a_i, x \leq 10^5$:
Пошто није дозвољено да се два златника налазе на истој позицији, такође није могуће да се два златника мимоиђу. Самим тим, златник са позиције $a_1$ ће завршити на позицији $x$, златник са позиције $a_2$ на $x+1$, ..., златник са позиције $a_N$ на $x+N-1$.  Пошто ће у сваком тренутку постојати златник који може да се приближи својој крајњој позицији, решење је $|a_1-x|+|a_2-x-1|+...+|a_N-x-N+1|$, односно $\sum_{i=0}^{N-1} |a_{i+1}-x-i|$. Пошто су $N$ и $Q$ мали, можемо ручно израчунати ову суму за сваки сценарио. Временска сложеност је $O(N\cdot Q)$.

## Решење за $a_i = p + i\cdot d$:
Приметимо да важи $|a_{i+1}-i-x| = x-(a_{i+1}-i)$ ако $a_{i+1}-i\leq x$, а $|a_{i+1}-i-x| = a_{i+1}-i-x$ у супротном. Пошто је низ $a_i$ растући, за првих неколико (потенцијално нула) жетона важиће први случај, док 
ће за остале важити други случај. Означимо са $k$ индекс последњег жетона за који важи $a_{i+1}-i\leq x$ (ако не постоји такав жетон онда $k = 0$, иначе $k = i+1$). Приметимо да онда важи $\sum_{i=0}^{N-1} |a_{i+1}-x-i| = \sum_{i=0}^{k-1} (x-(a_{i+1}-i)) + \sum_{i=k}^{N-1} ((a_{i+1}-i)-x)$. Односно решење је $k\cdot x - \sum_{i=0}^{k-1} (a_{i+1}-i) + \sum_{i=k}^{N-1} (a_{i+1}-i) - (N-k)\cdot x$. Када знамо $k$, суме из формуле можемо наћи префиксним сумама. Све ово у ствари значи да ћемо неколико првих новчића померати удесно, док ћемо остале померати улево. 

Остало нам је само да нађемо $k$. Aкo $a_i = p + i\cdot d$,  можемо узети $p = a_1$ и $d = a_2-a_1$ (ако $N \geq 2$). Тражимо највеће $k = i+1$ тако да важи  $a_{i+1}-i\leq x$, тј. $p + (i+1)\cdot d - i \leq x$. Важи $i+1 \leq \frac{x+i-p}{d}$. Самим тим важи $k = \lfloor\frac{x+i-p}{d}\rfloor$, где је $\lfloor x \rfloor$ цео део од $x$. Временска сложеност је $O(N+Q)$.

## Главно решење:
Једина разлика овог решења и решења за претходну групу тест примера је налажење $k$. За $100$ поена потребно је да користимо бинарну претрагу над низом $a_{i+1}-i$ (тражимо прво $i$ за које је то веће од $x$). Временска сложеност је $O(N+QlogN)$.
