Бане игра једноставни пикадо који је организован тако да је табла стандардна $xy$ раван са неколико (коначно много) такозваних "контролних тачака" $(x_1, y_1)$, $(x_2, y_2)$, $\ldots$ са целобројним координатама.

За овај пикадо важе посебна правила! Нека је број контролних тачака $N$. Бане ће бацити стрелицу и уколико та стрелица погоди раван у тачки са координатама $(x_A, y_A)$, тада Бане осваја поенe на следећи начин:
- Ако за сваку контролну тачку $(x_i, y_i)$ важи да је $x_i \neq x_A$, Бане осваја 0 поена;
- Ако за сваку контролну тачку $(x_i, y_i)$ важи да је $y_i \neq y_A$, Бане осваја 0 поена; 
- Иначе (тј. ако међу контролним тачкама постоји бар једна са $x$ координатом једнаком $x_A$ и бар једна са $y$ координатом једнаком $y_A$) број поена које Бане осваја је једнак 

$$\sum_{i=1}^{N}|x_i-x_A|\cdot|y_i-y_A|$$

Дат је низ од $M$ тачака са целобројним координатама $(x_1, y_1)$, $(x_2, y_2)$, $\ldots$ $(x_M, y_M)$. За свако $i = 1,2, \ldots, M$ исписати који је највећи број поена који Бане може да добије **у једном бацању** уколико скуп контролних тачака садржи само првих $i$ тачака овог низа. **Резултате исписивати по модулу $10^9 + 7$.**

## Опис улаза
У првој линији улаза налази се цео број $M$ - укупан број тачака у низу

У наредних $M$ линија налазе се парови целих бројева одвојених размаком који представљају координате тачака $x_i, y_i$

## Опис излаза
У $M$ линија исписати бројеве $R_1, R_2, ..., R_M$, редом, где је $R_i$ највећи могући број поена **по модулу $10^9 + 7$** који Бане може освојити ако скуп контролних тачака садржи искључиво првих $i$ тачака из низа. 

## Пример 1
### Улаз
```
3
2 1
1 2
3 3
```

### Излаз
```
0
1
4
```

## Пример 2
### Улаз
```
4
1 2
2 1
5 4
3 5
```

### Излаз
```
0
1
17
24
```

## Објашњење примера
U prvom primeru, aко је контролна само прва тачка, где год да стрелица погоди, добија се $0$ поена. Ако су нам контролне прве две тачке можемо "погодити" $(1, 2)$, и добити резултат $1\cdot1+0\cdot0=1$, а ако су све три тачке, оптимална је тачка $(1, 1)$, где је резултат $1\cdot 0+0\cdot 1+2\cdot 2=4$.

## Ограничења

- $1 \leq M \leq 10^6$.
- $|x_i|, |y_i| \leq 10^5$.
  
Тест примери су подељени у шест дисјунктних група:

- У тест примерима вредним $10$ поена, $1 \leq M \leq 100$.
- У тест примерима вредним $10$ поена, $1 \leq M \leq 500$.
- У тест примерима вредним $15$ поена, $1 \leq M \leq 2000$.
- У тест примерима вредним $15$ поена, $1 \leq M \leq 2\cdot 10^5$.
- У тест примерима вредним $10$ поена, $1 \leq M \leq 10^5$ и $0 \leq x_i, y_i \leq 10$.
- У тест примерима вредним $40$ поена нема додатних ограничења.

