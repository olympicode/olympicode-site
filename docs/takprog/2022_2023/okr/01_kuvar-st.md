Познати ТВ кувар Епирка планира следећу сезону своје емисије, у којој ће снимити $N$ емисија о јелима $X_1, X_2, \dots, X_N$ (не неопходно различитим -- могуће је да снима више емисија о истом јелу). Ради једноставности, представићемо ова јела бројевима (исто од $1$ до $N$): ако је $X_i = x$, $i$-та емисија ће бити о јелу $x$.

На располагању му је $N$ рецепата $Y_1, Y_2, \dots, Y_N$, исто представљени бројевима. Пошто емисија мора бити занимљива, нису довољни рецепти, већ и сценарио: смислио је (исто) $N$ сценарија $Z_1, Z_2, \dots, Z_K$, где $Z_i = z$ значи да се $i$-ти сценарио може користити за емисију у којој ће правити јело $Y_{z}$.

Након што је пописао емисије, јела и рецепте, интересује га на колико начина може да почне снимање, односно на колико начина може да изабере емисију $i$ и сценарио $j$ о рецепту за одговарајуће јело. Другим речима, интересује га број уређених парова $(i, j)$, за које важи $X_i = Y_{Z_j}$.

## Опис улаза
Први ред стандардног улаза садржи један природан број $N$: број емисија, рецепата и сценарија.

Други ред садржи $N$ природних бројева $X_1, X_2, \dots, X_N$, где је $X_i$ јело о ком ће снимити $i$-ту емисију.

Трећи ред садржи $N$ природних бројева $Y_1, Y_2, \dots, Y_N$, где је $Y_ј$ јело које се прави по $ј$-том рецепту.

Четврти ред садржи $N$ природних бројева $Z_1, Z_2, \dots, Z_N$, где је $Z_k$ рецепт који се користи у $k$-том сценарију. Сценарији су индексирани почев од 1.

## Опис излаза
На стандардни излаз је потребно исписати један цео број: број начина на које је могуће изабрати емисију и сценарио, тако да рецепт који одговара том сценарију прави јело о ком ће емисија бити.

## Пример 1
### Улаз
```
4
1 1 4 3
3 1 3 4
1 3 2 2
```

### Излаз
```
6
```

## Пример 2
### Улаз
```
5
1 1 1 1 1
2 1 5 5 5
2 1 2 3 3
```

### Излаз
```
10
```

## Објашњење primera
Ако се u prvom primeru одлучи за прву епизоду, правиће јело $1$, које се прави само по другом рецепту. За тај рецепт постоје два могућа сценарија: трећи и четврти.

Слично, другој епизоди одговарају трећи и четврти сценарио.

Трећа епизода је о јелу $4$, за које нема на располагању ниједан сценарио.

Четврта епизода је о јелу $3$, које се прави по првом и трећем рецепту. За први рецепт има спреман сценарио $1$, а за други сценарио $2$, тако да и за ову епизоду има на располагању два сценарија.

Дакле, укупно има $2 + 2 + 0 + 2 = 6$ опција.

## Ограничења

- $1 \leq N \leq 10^5$.
- $1 \leq X_i, Y_i, Z_i \leq N$.

Тест примери су подељени у пет дисјунктних група:

- У тестовима вредним 20 поена: $N \leq 1000$ и $Z_i = i$ за све $1 \leq i \leq N$.
- У тестовима вредним 20 поена: $N \leq 1000$.
- У тестовима вредним 10 поена: сви $Z_i$ су исти.
- У тестовима вредним 20 поена: $Z_i = i$ за све $1 \leq i \leq N$.
- У тестовима вредним 30 поена: нема додатних ограничења.
