Можда сте приметили како се овогодишње Државно такмичење ради у врло пријатном окружењу и главна заслуга тога је што су Природно-математички факултет и Факултет инжењерских наука веома чисти. На томе је радило пуно људи, али како има много такмичара, морао је у помоћ да ускочи и Кирби Усисивач.

Простор који Кирби треба да очисти може да се представи као матрица са $N$ редова и $M$ колона. Тачно $P$ поља ове матрице су прљава, док су остала чиста. На почетку чишћења, Кирби се налази у пољу које је у првом реду и првој колони. Због тога што је розе, он може да се креће само на поље директно испод тренутног или директно десно од тренутног.

Вероватно сте то већ знали, али Кирби је врсан програмер, и зна да одреди колико највише упрљаних поља да очисти крећући се кроз матрицу. Оно што њега интересује (зато што је опседнут статистиком) јесте колико поља постоји, тако да када би она била чиста, највећи број упрљаних поља које Кирби може да очисти проласком кроз матрицу се смањио. 

## Опис улаза
У првој линији улаза налази се природан број $T$ - број тест примера.

Сваки тест пример је у следећем формату:

У првој линији тест примера налазе се три природна броја $N$, $M$ и $P$ - број редова у матрици, број колона у матрици и број упрљаних поља у матрици

У наредних $P$ линија се налазе по два природна броја $X_i$ и $Y_i$ који представљају координате $i$-тог упрљаног поља.

## Опис излаза
У $T$ линија излаза исписати по један цео број који представља број упрљаних поља која када би била чиста, умањио би се највећи број упрљаних поља које Кирби може да очисти у том примеру.

## Пример 1
### Улаз
```
1
5 5 5
1 1
2 2
3 3
4 4
5 5
```

### Излаз
```
5
```

## Пример 2
### Улаз
```
1
4 4 5
1 2
1 3
1 4
2 1
3 1
```

### Излаз
```
3
```

## Објашњење примера

Prvi primer:

* Иницијално, Кирби може да да очисти свих пет упрљаних поља, тако да уклањање било ког тај број умањује на четири. Дакле, одговор је пет.

Drugi primer:

* Иницијално, Кирби може да да очисти највише три упрљаних поља. Уклањање неког од упрљаних поља из прве колоне не утиче на највећи број поља које Кирби може да очисти, јер он може да се креће само кроз први ред. Са друге стране, уклањање било ког од три поља из првог реда смањује тај број са три на два, па је и коначан одговор три.

## Ограничења

- $1 \leq T \leq 10$.
- $1 \leq N,M \leq 10^9$.
- $1 \leq P \leq \min(N\cdot M, 2\cdot 10^5)$.
- $1 \leq X_i \leq N$.
- $1 \leq Y_i \leq M$.

Тест примери су подељени у четири дисјунктних група:

- У тест примерима вредним 10 поена, $1 \leq N,M,P \leq 5$.
- У тест примерима вредним 20 поена, $N = 2$ или $M=2$.
- У тест примерима вредним 20 поена, $1 \leq N,M,P \leq 100$.
- У тест примерима вредним 50 поена нема додатних ограничења.
