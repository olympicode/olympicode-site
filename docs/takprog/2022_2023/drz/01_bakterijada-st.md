Осим Државног такмичења из информатике, Крагујевац је домаћин и овогодишње Бактеријаде. Научница Маша је одлучила да ове године победи на Бактеријади и освоји огромну количину вредних награда. Бактеријада је такмичење где сваки такмичар доноси $N$ бактерија и мери им тежине на специфичан начин:

- Научник прво измери тежину свих бактерија одједном и запише резултат на таблу
- Затим, од измерених бактерија прави две непразне дисјунктне групе бактерија на мерење
- За новодобијене групе понавља процес
- Уколико измерена група бактерија се састоји од само једне бактерије, она се не дели, већ се враћа у лабораторију и завршава такмичење 
- Сума свих бројева написаних на табли представља резултат на такмичењу који је научник остварио

Машу интересује како да изврши поделе бактерија у групе после сваког мерења тако да јој резултат буде што већи. Како је она презаузета силним обавезама, замолила је вас да јој помогнете, а за узврат ће вам дати поене на Државном такмичењу из информатике преко везе.

## Опис улаза
У првој линији улаза налази се природан број $T$ - број тест примера.

Сваки тест пример је у следећем формату:

* У првој линији тест примера налази се природан број $N$ - број бактерија које Маша доводи на такмичење;
* У другој линији тест примера се налази низ од $N$ природних бројева $A_1, A_2, \ldots, A_N$ - где број $A_i$ представља тежину $i$-те бактерије у наноњутнима, за $1 \leq i \leq n$.

## Опис излаза
У $T$ линија излаза исписати по један природан број који представља највећи резултат који Маша може да оствари на Бактеријади у том тест примеру.

## Пример 1
### Улаз
```
1
3
20 20 20
```

### Излаз
```
160
```

## Пример 2
### Улаз
```
1
3
12 7 18
```

### Излаз
```
104
```

## Објашњење примера
U prvom primeru, Маша прво измери укупну тежину $20+20+20=60$, и затим подели на две групе. Прва група садржи бактерије тежина $20$ и $20$, а друга група садржи бактерију тежине $20$. Затим, Маша измери прву групу и запише резултат $20+20=40$ и подели је на две групе (трећу и четврту групу) од по једну бактерију тежине $20$. Након мерења друге групе, Маша записуеј на таблу $20$ и та бактерија одлази са такмичења. Исто се деси и за трећу и четврту групу. На табли се сада налазе бројеви $60$, $40$, $20$, $20$, $20$ и њихов збир је $160$.

## Ограничења

- $1 \leq T \leq 10$.
- $1 \leq N \leq 10^5$.
- $1 \leq A_i \leq 10^9$.

Тест примери су подељени у четири дисјунктних група:

- У тест примерима вредним $10$ поена, $T = 1$ и $1 \leq N \leq 20$.
- У тест примерима вредним $20$ поена, $1 \leq N \leq 1000$.
- У тест примерима вредним $20$ поена, све бактерије имају исту тежину.
- У тест примерима вредним $50$ поена нема додатних ограничења.
