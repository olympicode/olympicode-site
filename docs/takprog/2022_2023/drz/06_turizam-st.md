Државно такмичење из информатике, локални бендови, као и Ваше легендарно бекство, допринели су томе да Вам Крагујевац остане у врло лепом сећању. Због тога сте одлучили да останете ту још $Q$ дана, како би сте у потпуности искусили сваки део града.

Овог пута се, због многобројних радова на споредним улицама, Крагујевац може представити као низ од $N$ поља. Неким данима ћете кренути из једног од поља и одатле шетати по граду. Међутим, опасност вреба иза сваког ћошка! Као што сте могли да претпоставите, у сваком пољу одржава генералну пробу по један страшни крагујевачки бенд, који неће у потпуности да толерише ваше присуство. Прецизније, свака бенд има свој *ниво толеранције*, где је ниво толеранције $i$-тог бенда једнак $A_i$.

Током сваког од наредних $Q$ дана деси се један од следећа два догађаја:
 - `1 x y`: Ниво толеранције $x$-те бенда, $A_x$, постаје $y$.
 - `2 x`: Започињете пут из поља $x$, са нивоом радозналости (скраћено НР) једнаким $A_x$. У једном кораку из поља $i$ можете прећи или на поље $i - 1$ или на $i + 1$, под условом да је поље у које прелазите у оквиру низа. Када уђете у поље $i$ са нивоом радозналости $X$, Ваш НР се мења у $X \ \text{and} \ A_i$, тј. битовску конјункцију бројева $X$ и $A_i$. Ово радите све док НР не постане нула.

Пошто бисте хтели да се припремите за најнеповољнији случај, интересује Вас за сваки догађај другог типа **минималан** број корака потребан да ниво радозналости (НР) постане нула.

## Опис улаза
Први ред стандардног улаза садржи цео број $N$, број поља у Крагујевцу. 

У наредном реду се налази $N$ целих бројева који представљају низ $A_i$.

Наредни ред садржи цео број $Q$, број дана.

Сваки од наредних $Q$ редова садржи два или три броја: $1, x_i, y_i$ или  $2, x_i$, одвојена размаком, који описују $i$-ти догађај.
 
Гарантује се да постоји барем један догађај другог типа.

## Опис излаза
За сваки догађај другог типа потребно је исписати један цео број — уколико је могуће да НР постане нула, исписати минималан број потребних корака, уосталом исписати `-1`. 

## Пример 1
### Улаз
```
7
7 2 2 7 5 4 4
10
2 4
1 4 6
2 1
1 7 4
2 7
1 2 4
1 3 4
2 5
1 5 0
2 5
```

### Излаз
```
3
4
4
-1
0
```

## Објашњење primera
Првог дана започињете пут из поља $4$ са нивоом радозналости једнаким $7$. Потребно је најмање $3$ корака да НР постане нула, а један од могућих путева је $4 \rightarrow 3 \rightarrow 4 \rightarrow 5$. 

Другог дана ниво толеранције четвртог бенда постаје 6, па низ $A$ постаје $[7, 2, 2, 6, 5, 4, 4]$.

Трећег дана почињете пут из поља 1 са нивоом радозналости једнаким 7. Потребно је најмање $4$ корака да НР постане нула, што се достиже путем $1 \rightarrow 2 \rightarrow 3 \rightarrow 4 \rightarrow 5$.

Четвртог дана ниво толеранције седмог бенда постаје $4$ (као што је и раније био), па низ $A$ остаје $[7, 2, 2, 6, 5, 4, 4]$.

Петог дана почињете пут из поља 7 са нивоом радозналости једнаким 4. Потребно је најмање $4$ корака да НР постане нула, што се достиже путем $7 \rightarrow 6 \rightarrow 5 \rightarrow 4 \rightarrow 3$.

Након догађаја шестог и седмог дана, низ ће бити $[7, 4, 4, 6, 5, 4, 4]$.

Осмог дана почињете пут из поља 5 са нивоом радозналости једнаким 5. Може се показати да ниједан низ корака не може смањити НР на нулу.
Деветог дана низ постаје $[7, 4, 4, 6, 0, 4, 4]$.

Десетог дана почињете пут из поља 5 са нивоом радозналости једнаким 0. Како је НР већ 0, није потребно направити ниједан корак.

## Ограничења

- $1 \leq N, Q \leq 10^5$.
- $0 \leq А_i < 2^{20}$ за $1 \leq i \leq N$.
- $T_i \in \{1, 2\}$ за $1 \leq i \leq Q$.
- $1 \leq X_i \leq N$ за $1 \leq i \leq Q$.
- $0 \leq Y_i < 2^{20}$ за $1 \leq i \leq Q$ и $T_i = 1$. 

Тест примери су подељени у šest дисјунктних група:

- У тест примерима вредним $4$ поена, $N, Q \leq 100$.
- У тест примерима вредним $11$ поена, $N, Q \leq 500$.
- У тест примерима вредним $14$ поена, sве вредности $A_i$ и $Y_i$ ће бити $0$, $1$, $2$ или $3$.
- У тест примерима вредним $15$ поена, $N,Q \leq 5000$.
- У тест примерима вредним $19$ поена, sви догађаји су другог типа.
- У тест примерима вредним $37$ поена нема додатних ограничења.

## Напомена
Оператор конјункције у Pascal-u је означен са `and`, док у C++ га записујемо помоћу симбола `&`. Ова операција $x\ \text{and} \ y$ се за ненегативне целе бројеве $x,y$ дефинише на следећи начин. Прво се бројеви запишу у бинарном запису. Уколико један број има мање цифара од другог, дописују му се водеће нуле све док не буду имали исти број бинарних цифара. Тако се добијају два низа бинарних цифара, означимо их са $a_1, \ldots, a_k$ и $b_1, \ldots b_k$. Затим се за сваку позицију $i \in \{1, \ldots, k \}$ рачуна $c_i$ помоћу следећих правила:

* За $a_{i} = 0, b_{i} = 0$ важи $c_{i} = 0$
* За $a_{i} = 0, b_{i} = 1$ важи $c_{i} = 0$
* За $a_{i} = 1, b_{i} = 0$ важи $c_{i} = 0$
* За $a_{i} = 1, b_{i} = 1$ важи $c_{i} = 1$

Низ бинарних цифара $c_1, \ldots, c_k$ (који можда има водеће нуле) је бинарни запис резултата, односно броја $x \ \text{and} \  y$.

Битовска конјункција између $n$ елемената $x_{1},x_{2},...,x_{n}$ дефинише се као $x_{1} \ \text{and} \ x_{2}  \ \text{and} \  ...  \ \text{and} \  x_{n} = (...(((x_{1}  \ \text{and} \  x_{2})  \ \text{and} \  x_{3}) \ \text{and} \ x_{4})...)  \ \text{and} \  x_{n}$.
