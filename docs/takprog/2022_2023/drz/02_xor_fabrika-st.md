У деоници за разврставање делова у кутије познате крагујевачке фабрике аутомобила, одлучено је да се због повољности XOR-робота, они убаце на место неких стандардних робота додавача. XOR-роботи додају део у кутију ако се у њој налази паран број делова, а узимају део из ње уколико се у њој налази непаран број делова, док стандардни роботи додавачи увек додају део у кутију. Као што то обично бива у фабрикама аутомобила, ови роботи се налазе дуж покретне траке, има их $N$ и нумерисани су редом од $1$ до $N$. Кутије се на покретну траку убацују и скидају са ње на произвољним местима и са произвољним бројем делова који су већ у њој. Пре замене неких од старих робота са новим роботима, било је лако предвидети са колико делова ће кутија изаћи са траке ако је убацимо на позицији $L$ а скинемо након позиције $R$, али сада то није толико лако, што управницима фабрике представља значајан проблем, па су вас замолили да напишете програм који решава њигов проблем.

## Опис улаза
У првом реду се уносе бројеви $N$ и $Q$, број робота на покретној траци као и број упита. У следећем реду се уноси низ $s$ од $N$ карактера. У овом низу се налазе искључиво карактери '+' и '^', који редом представљају роботе додаваче и XOR-роботе. У наредних $Q$ редова се налазе по три броја: $L$, $R$ и $X$, који представљају упит следећег типа: ако ставимо кутију која иницијално има $X$ делова у себи на позицију пре робота нумерисаног са $L$, а скинемо је након робота нумерисаног са $R$ (дакле кутија ће проћи поред $R - L + 1$ робота), колико делова ће бити у њој након тога?

## Опис излаза
Исписати $Q$ бројева који представљају одговоре на задате упите.

## Пример 1
### Улаз
```
11 3
^^++^+^+++^
2 3 5
2 3 6
1 11 3
```
### Излаз
```
5
8
6
```

## Ограничења

- $N, Q \le 2 \times 10^5$.
- $1 \le L \le R \le N$.
- $X \le 10^9$.

Тест примери су подељени у pet дисјунктних група:

- У тест примерима вредним $10$ поена, nа покретној траци се налазе само роботи додавачи (у низу се налазе само карактери '+').
- У тест примерима вредним $10$ поена, $N, Q \le 2000$.
- У тест примерима вредним $20$ поена, nа покретној траци се налазе само XOR-роботи (у низу се налазе само карактери '^').
- У тест примерима вредним $30$ поена, На покретној траци се налази највише $500$ XOR-робота.
- У тест примерима вредним $30$ поена нема додатних ограничења.