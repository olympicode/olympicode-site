На твоју адресу стигла је мистериозна порука од непознатог пошиљаоца. Оно што је посебно необично јесте да је порука послата почетком 2023. године, а ова порука стиже средином децембра 2022. године. Отворивши поруку, видиш да је у прилогу видео запис финала светског првенства у фудбалу, које ће тек бити одиграно, и учествоваће репрезентације Аргентине и Француске. Порука такође садржи и "спојлован" коначан резултат утакмице. Ипак, одлучујеш да погледаш овај необичан видео запис из будућности.

На полувремену утакмице, погледаш тренутни резултат утакмице $x:y$ и сетиш се најављеног коначног резултата $a:b$ из поруке. Тог тренутка помислиш да ли је могуће одредити који тим ће следећи дати гол, претпостављајући да је коначан резултат наведен у мистериозној поруци исправан.

## Опис улаза
У првом реду стандардног улаза се налазе два природна броја $a$ и $b$ (спојлован резултат),
док се у другом реду стандардног улаза налазе два природна броја $x$ и $y$ (резултат на полувремену).

## Опис излаза
У једином реду стандардног излаза исписати: 

* `prvi` уколико је могуће закључити да ће први тим (описан бројевима $a$ и $x$) дати следећи гол
* `drugi` уколико је могуће закључити да ће други тим (описан бројевима $b$ и $y$) дати следећи гол
* `nijedan` уколико је могуће закључити да у наставку утакмице неће бити више ниједног гола
* `?` уколико није могуће једнозначно закључити који тим ће постићи наредни гол

## Пример 1
### Улаз
```
1 2
1 0
```

### Излаз
```
drugi
```

## Пример 2
### Улаз

```
1 1
1 1
```

### Излаз
```
nijedan
```

## Пример 3
### Улаз
```
4 4
3 2
```

### Излаз
```
?
```

## Објашњењe примера
У првом примеру је први тим већ постигао све голове у тој утакмици, а други није.
Једини могући даљи исход утакмице је $1:0 \to 1:1 \to 1:2$.
Према томе, други тим је следећи који ће дати гол.

У другом примеру су на полувремену дати сви голови који ће бити остварени током утакмице.
Према томе, ниједан тим неће постићи још један гол.

У трећем примеру није могуће одредити који тим ће дати следећи гол -- могући даљи исходи
утакмице су:
* $3:2 \to 4:2 \to 4:3 \to 4:4$
* $3:2 \to 3:3 \to 4:3 \to 4:4$
* $3:2 \to 3:3 \to 3:4 \to 4:4$

тим већ постигао све голове у тој утакмици, а други није.
Према томе, други тим је следећи који ће дати гол.

## Ограничења

* $0 \leq a, b \leq 100$
* $0 \leq x \leq a$
* $0 \leq y \leq b$

Тест примери су подељени у три дисјунктне групе:

* У тестовима вредним 20 поена: на основу коначног резултата $a:b$ се види да је укупно дат један гол.
* У тестовима вредним 20 поена: на основу коначног резултата $a:b$ се види да један тим није дао ниједан гол.
* У тестовима вредним 60 поена: нема додатних ограничења.
