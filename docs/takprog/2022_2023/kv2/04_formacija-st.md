ФИФА је увела неочекивано правило пред финале светског првенства у фудбалу. Уместо $11$ играча на терену, сада сваки тим има $N$ играча и играчи су нумерисани бројевима од $1$ до $N$ (бројеви им се, наравно, налазе на дресу).

Финале је у току и Меси има озбиљну шансу за гол. Уколико терен посматрамо као координатни систем, Месијева тренутна координата је $(0, 0)$, а координата француског фудбалера са дресом број $k$ је $(x_k, y_k)$ (за свако $1 \leq k \leq N)$.

Меси је веома интелигентан играч и мало је познато да је заправо и сјајан такмичарски програмер. Зато, узео је да посматра своје противнике како би нашао слабост.

Он посматра свих $2^N - 1$ непразних подскупова француских играча. Да би одредио квалитет своје шансе, потребно му је да сазна колико подскупова постоји, таквих да конвексни омотач тачака фудбалера тог подскупа - садржи тачку $(0,0)$. Пошто овај број може бити веома велик, потребно је исписати његов остатак при дељењу бројем $10^9+7$.

Ово му не би правило проблем да је код куће за рачунаром и ради српске квалификације за окружно такмичење, али пошто је у финалу Светског првенства, потребна му је ваша помоћ.

**Напомена:** Конвексни омотач скупа тачака $S$ дефинишемо на следећи начин:

- уколико се у $S$ налази само једна тачка, конвексни омотач је само та тачка;
- уколико се у $S$ налази скуп колинеарних тачака (све тачке на истој правој), конвексни омотач је најкраћа дуж која садржи све тачке;
- у супротном, конвексни омотач је конвексни многоугао најмање површине који садржи све тачке скупа $S$.

Рачунамо да конвексни омотач садржи тачку и у случају да се тачка налази на некој од ивица конвексног омотача.

## Опис улаза
Прва линија стандардног улаза садржи један цео број $N$ - број играча у тиму по новим правилима.
У $k$-тој од наредних $N$ линија налази се по два цела броја $x_k$, $y_k$ - координате противничког играча са бројем дреса $k$.

## Опис излаза
У јединој линији стандардног излаза, исписати остатак броја непразних подскупова француских играча у чијем конвексном омотачу се налази Меси, након што га поделимо бројем $10^9+7$.

## Пример 1
### Улаз
```
5
3 -1
8 -1
-9 1
7 -1
-4 1
```

### Излаз
```
9
```

## Пример 2
### Улаз
```
18
25 32
36 40
-13 7
-26 -49
3 27
-33 -39
-19 -9
36 6
-16 -31
-17 -48
-29 34
-49 36
-28 -25
7 37
2 45
-18 15
-23 -26
41 42
```

### Излаз
```
239247
```

## Objašnjenje primera
U prvom primeru oдговарајући непразни подскупови играча су: 

- $\{1, 2, 3, 4, 5\}$
- $\{1, 2, 3, 5\}$
- $\{1, 2, 4, 5\}$
- $\{1, 2, 5\}$
- $\{1, 3, 4, 5\}$
- $\{1, 4, 5\}$
- $\{2, 3, 4, 5\}$
- $\{2, 3, 5\}$
- $\{3, 4, 5\}$

## Ограничења

- $1 \leq N \leq 10^5$.
- $-10^9 \leq x_k, y_k \leq 10^9$, за $1 \leq k \leq N$.
- $(x_k, y_k) \neq (x_j, y_j)$, за $1 \leq k < j \leq N$.
- $(x_k, y_k) \neq (0, 0)$, за $1 \leq k \leq N$.

Тест примери су подељени у pet дисјунктних група:

- У тестовима вредним 10 поена: $N = 3$.
- У тестовима вредним 10 поена: $y_1 = 1$ и $y_k = -1$, за $1 < k \leq N$.
- У тестовима вредним 25 поена: $y_k \in \{-1, 1\}$, за $1 \leq k \leq N$.
- У тестовима вредним 15 поена: $N \leq 18$.
- У тестовима вредним 40 поена: Без додатних ограничења.
