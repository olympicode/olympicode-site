ПАЖЊА! ПАЖЊА! ПАЖЊА!
У неочекиваном тренутку између почетка СИО и сад је избио огроман пожар у просторијама Рачунарског факултета (у Мајнкрафту). Комисија није хтела да прекида такмичење и да омета такмичаре у раду, па смо одлучили да вас обавестимо путем овог задатка. Ако желите да нам помогнемо да спасимо РАФ, и да успут освојите који понеки поен на СИО, наставите да читате!

Наиме, у $8$ просторија тренутно гори ватра. Сваку просторију можемо замислити као $M\times N$ матрицу, где су нека поља проходна, а остала поља су зидови. Ватра тренутно гори на свим проходним пољима. Комисија је благо илегалним методама (у Мајнкрафту) набавила неизмерне залихе воде. Ви можете да искористите један литар воде да бисте поплавили једно проходно поље. **Међутим, како се све ово дешава у Мајнкрафту** (да, у Мајнкрафту, дефинитивно у Мајнкрафту), **ако је проходно поље суседно два поплављена поља, онда и оно постаје поплављено.** Два поља су суседна ако деле страницу.

Да бисте угасили сву ватру, треба да икористите неколико литара комисијске воде тако да сва проходна поља буду поплављена. Како комисија ипак не би желела да користи превише своје (и)легално набављене воде, да јој не би полиција (у Мајнкрафту) била за вратом, молимо вас да при решавању задатка користите што мање литара воде. Имате до краја такмичења да решите овај задатак, да не бисмо сви изгорели (у стварности (у Мајнкрафту)).

## Напомена
Ово је задатак са познатим улазом (_output-only_  задатак). Вама су дати улазни фајлови (`1.in`,  `2.in`,  `3.in`,  `4.in`,  `5.in`,  `6.in`,  `7.in`,  `8.in`), док ви треба да пошаљете само одговарајуће излазне фајлове за њих (`1.out`,  `2.out`,  `3.out`,  `4.out`,  `5.out`,  `6.out`,  `7.out`,  `8.out`). Такође вам је дата слика како изгледа сваки улазни фајл (`1.png`,  `2.png`,  `3.png`,  `4.png`,  `5.png`,  `6.png`,  `7.png`,  `8.png`).

## Опис улаза
У првој линији стандардног улаза се налазе два цела броја $N$ и $M$ - димензије матрице. Онда у сваком од наредних $N$ редова је дата ниска дужине $M$ где стоји карактер `.` ако је поље проходно, а у супротном `#`.

## Опис излаза
Упрвој линији треба исписати $L$ број литара који планирате да искористите за гашење пожара. Нека пољу $(x,y)$ припишемо број $M\cdot(x-1)+y$. Формира се помоћни низ $A$, где је $A[0]=0$, а $A[1],A[2],\cdots,A[L]$ бројеви приписани бројевима које желите да поплавите. У другом реду излза се налази $L$ бројева, од којих сваки представља разлику између суседних бројева у низу $A$ ($A[1]-A[0]$, $A[2]-A[1]$, $\cdots$, $A[L]-A[L-1]$).

Међутим у зип архиви која вам је обезбеђена уз овај задатак вам је такође обезбеђен `compressor.cpp` који из следећег формата (који је вероватно лакзи такмичарима за испис, али је непрактичан због величине одређених решења) у горенаведени тражени.

Упрвој линији треба исписати $L$ број литара који планирате да искористите за гашење пожара. Даље, у свакој  од наредних $L$ линија је потребно исписати два цела броја, која представљају редни број реда и колоне (индексирани од $1$) који поплављујемо са следећим литром воде. 

## Пример 1
### Улаз
```
3 3
#.#
.##
...
```

### Излаз
```
4
2 2 4 1
```

## Објашњење примера
Поља која су поплављена у наведеном излазу су $(1,2)$, $(2,1)$, $(3,2)$ и $(3,3)$ (њима су приписани бројеви $2,4,8,9$, па су написане разлике $2-0=2$, $4-2=2$, $8-4=4$ и $9-8=1$). Након поплављивања поља која су описана у задатку, једино поље које нисмо поплавили ручно је $(3,1)$. Међутим, оно ће постати поплављено јер је суседна са два  поплављена поља ($(2,1)$ и $(3,2)$).

## Ограничења

-   $1 \leq N,M \leq 3000$

## Бодовање
У архиви приложеној уз овај задатак можете наћи за датотеку који описује бодовање за сваки пример. У првој линији пише број $P$ колико укупно носи тај задатак, док у наредој линији се налази $P$ бројева, где $i$-ти представља границу колико највише литара воде да искористите ако желите $i$ поена.
|Пример|N,M|Поена |
|--|--|--|
|1|10|6|
|2|600|6|
|3|20|12|
|4|700|12|
|5|100|16|
|6|300|16|
|7|1000|16|
|8|1000|16|




