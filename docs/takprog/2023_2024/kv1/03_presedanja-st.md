У граду $17$ постоји систем градског превоза. На почетку је постојало $N$ станица, нумерисаних од $1$ до $N$, и $M$ парова станица између којих постоји директна и двосмерна аутобуска линија. Међутим, због учесталог стајања, трошкови горива су експлодирали.



Волис Брин, угледни градоначелник града $17$, смислио је нови план. Увео је нове парове станица између којих пролазе аутобуси. Тачније, сада између две станице постоји двосмерна аутобуска линија ако и само ако је у старом плану постојала међустаница између њих. Формалније, станице $A$ и $B$ су повезане линијама ако и само ако постоји станица $C$ таква да су у старом плану $A$ и $C$, као и $B$ и $C$, биле повезане.



Аликс, јунакиња нашег задатка, тренутно се налази код станице $S$. Потребно јој је да што пре стигне до тајне лабораторије која се налази код станице $T$. Тачније, Аликс може да путује аутобусима описаним паровима у новом плану (јер је он актуелан). Она жели да искористи најмањи број преседања. Напоменимо да у граду $17$ аутобуси иду толико често да су преседања између конкретних линија занемарљива.



Нажалост, Аликс је остала без сигнала и нема увид у нови план градског превоза. На сву срећу, сећа се старог плана до детаља. Зато је упитала Вас, као програмера, за помоћ. Потребно је да јој кажете најмањи број аутобуса које мора искористити да би стигла до свог циља.



## Опис улаза



У првом реду стандардног улаза, налазе се четири цела броја $N$, $M$, $S$ и $T$. Они означавају број станица, број парова у старом плану, почетну станицу на којој се налази Аликс и њену дестинацију.



У $i$-том од наредних $M$ редова, налазе се по два цела броја $U_i$ и $V_i$. Они означавају да су у старом плану станице $U_i$ и $V_i$ биле повезане аутобуском линијом.



## Опис излаза



У првом и једином реду стандардног излаза, исписати цео број који представља минималан број аутобуса које мора искористити да би Аликс стигла до свог циља. Познато је да ће улаз бити такав да она то увек може учинити у коначном броју преседања и користећи само аутобусе.



## Пример 1


### Улаз

```
8 9 5 8
1 2
1 3
1 4
3 5
3 6
4 6
2 5
6 7
7 8
```

### Излаз

```
2
```

## Пример 2

### Улаз

```
5 5 1 4
1 2
2 3
3 4
4 5
5 1
```

### Излаз

```
1
```

## Ограничења



* $3 \leq N,M \leq 2\cdot 10^5$
* $1 \leq U_i, V_i, S,T \leq N$



Тест примери су подељени у пет дисјунктних група:



* У тестовима вредним 10 поена: $N=M-1$ и $U_i = i, V_i = i+1$.
* У тестовима вредним 25 поена: $N=M-1$ и гарантује се да је у старом плану било могуће стићи од сваке станице до сваке друге станице.
* У тестовима вредним 25 поена: Гарантује се да је у старом плану Аликс могла од своје почетне станице стићи до више других станица крећући се аутобусима него што може сада (наравно, остаје услов да Аликс може стићи до свог циља).
* У тестовима вредним 20 поена: $N,M \leq 500$.
* У тестовима вредним 20 поена: Без додатних ограничења.
