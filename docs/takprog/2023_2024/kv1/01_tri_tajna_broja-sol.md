## Решење када $0 = X = Y < Z$

Седам датих бројева су $X$, $Y$, $Z$, $X+Y$, $X+Z$, $Y+Z$ и$X+Y+Z$. Како је $X = 0$ и $Y=0$, то су ових седам вредности заправо  $0$, $0$, $Z$, $0$, $Z$, $Z$ и $Z$. За решавање овог подзадатка, довољно је пронаћи неку вредност која није нула (та вредност мора бити једнака $Z$) и исписати две $0$ (тј. $X$ и $Y$) и ту вредност (тј. $Z$).


## Решење када $0 \leq X \leq Y \leq Z < 100$

У овом случају можемо итерирати по свим могућим вредностима за $X$, $Y$ и $Z$. Укупно постоји до $10^6$ могућности за $X$, $Y$ и $Z$. Потом је довољно да проверимо да ли скуп вредности $X$, $Y$, $Z$, $X+Y$, $X+Z$, $Y+Z$ и$X+Y+Z$ за изабрано $X$, $Y$ и $Z$ одговара вредностима са улаза. Ово можемо постићи на пример сортирањем оба скупа и поређењем сваке вредности.

## Главно решење

За главно решење, довољно је да приметимо да је најмања вредност са улаза управо једнака $X$. Заиста, важи да је $X \leq Y, Z, X+Y, X+Z, Y+Z, X+Y+Z$. Слично томе, друга најмања вредност је једнака $Y$, јер $Y \leq Z, X+Y, X+Z, Y+Z, X+Y+Z$. Коначно, највећа вредност са улаза мора бити једнака једнака $X+Y+Z$, јер $X+Y+Z \geq X,Y,Z, X+Y, X+Z, Y+Z, X+Y+Z$. Дакле довољно је пронаћи две најмање вредности (оне редом одговарају $X$ и $Y$), и одузети их од највеће вредности (што одговара $(X+Y+Z) - X - Y = Z$).

У претпоследњем подзадатку, низ је дат сортиран и две најмање вредности одговарају прва два елемента низа, док највећа вредност одговара последњем елементу низа. За последњи задатак, можемо да сортирамо низ или да проласком кроз њега одредимо ове вредности.
