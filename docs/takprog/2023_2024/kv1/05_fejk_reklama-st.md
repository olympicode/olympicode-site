
Светски позната компанија "Најбољи лтд." развија нову игру за мобилне телефоне. Ова игра се дичи свим најновијим графичким иновацијама, укључујући *ray tracing, DLSS*, itd. Поред надмоћне графике, игрица поседује и револуционаран гејмплеј.

У игри има $T$ нивоа. 

Играч започиње ниво са војском величине $S$ и наилази на $N$ препрека, са циљем максимизовања величине своје војске након свих препрека. Нека је величина војске коју играч поседује пре $i$-те препреке једнака $x$. У $i$-тој од препреци играч може да бира између две опције, "*$m_i$" или "+$a_i$". Уколико одабере прву опцију, величина његове војске након $i$-те препреке постаје $x*m_i$, а уколико одабере другу опцију величина његове војске постаје $x+a_i$.

Додатно, након $i$-те препреке, величина војске коју играч поседује мора бити барем $l_i$ и не сме бити већа од $r_i$ (у супротном мост после $i$-те препреке пукне под превеликим оптерећењем).

Приметите да војска може да има негативно војника. Такође, неки нивои могу да буду толико тешки да их уопште није ни могуће прећи. 

На слици испод је приказан један ниво ове игрице:


Срећом по тебе, драги такмичару, одабран си да будеш тестер ове игрице у позној фази њене производње. 

Тебе наравно, највише интересује колика је теоретски максимална могућа величина војске коју можеш постићи у сваком ниову.

## Опис улаза

У првом реду стандардног улаза, дат је цео број $T$ - који представља број нивоа у игрици. У наредним редовима следе описи $T$ нивоа, пет редова по нивоу.

У првом реду описа сваког нивоа су цели бројеви $N$ и $S$ - број препрека и почетна величина војске.
У другом реду описа сваког нивоа налази се $N$ целих бројева, $i$-ти од њих је $m_i$. 
У трећем реду описа сваког нивоа налази се $N$ целих бројева, $i$-ти од њих је $a_i$.
У четвртом реду описа сваког нивоа налази се $N$ целих бројева, $i$-ти од њих је $l_i$.
У петом реду описа сваког нивоа налази се $N$ целих бројева, $i$-ти од њих је $r_i$.

## Опис излаза
Исписати $T$ редова. У $i$-том од њих исписати максималну могућу величину војске након свих препрека из $i$-тог нивоа (приметите да овај број може да буде и негативан), или `nemoguce`, уколико није могуће прећи $i$-ти ниво. 

## Пример 1

### Улаз

```
1
2 4
2 3
-1 4
-2 2
5 10
```

### Излаз

```
9
```
### Објашњење

Ниво са слике. Играч почиње игрицу са војском величине $4$. Уколико би одабрао опцију $*2$ на првој препреци, не би могао да прође преко ње јер би имао $4*2=8>5$ војника. Зато бира опцију $-1$ и до друге препреке долази са $3$ војника. На њој има две опције $*3$ и $+4$. Првом опцијом завршава ниво са $9$ војника, док избором друге опције завршава игрицу са $7$ војника. Зато је максимум који играч може да постигне управо $9$.

## Пример 2

### Улаз

```
1
1 5
2
-2
4
6
```

### Излаз

```
nemoguce
```
### Објашњење

У овом ниову играч има две опције $*2$ и $-2$. Првом опцијом би имао војску од $5*2=10$ војника, док би другом опцијом имао војску од $5-2=3$ војника. Међутим ни један ни други број нису у интервалу $[4,6]$, те овај ниво није могуће прећи.

## Пример 3

### Улаз

```
2
3 5
2 2 2
10 9 8
-100 -100 0
100 100 39
3 -5
100 100 100
1 1 1
-1000000000 -1000000000 -1000000000
1000000000 1000000000 1000000000
```

### Излаз

```
38
-2
```




## Ограничења
* $T <= 10$
* $N <= 40$
* $|S| <= 10^9$
* $|m_i|, |a_i| <= 10^9$
* $|l_i|,|r_i| <= 10^9$ и $l_i <= r_i$

Тест примери су подељени у четири дисјунктне групе:

* У тестовима вредним 10 поена: $N <= 20$.
* У тестовима вредним 30 поена: $N <= 30$, $m_i = 1$, за свако $1 \leq i \leq N$.
* У тестовима вредним 40 поена: $N <= 30$.
* У тестовима вредним 20 поена: Без додатних ограничења.
