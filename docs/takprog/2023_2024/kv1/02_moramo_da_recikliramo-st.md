Морамо да рециклирамо!

Познато је да су чланови комисије еколошки освешћени. Стога, сваки од $N$ чланова комисије има свој контејнер за рециклажу папира, који је крајње одредиште за све такмичарске жалбе. Ти контејнери су поређани у низ. $i$-ти од њих има капацитет $C_i$, а у њему се већ налази $A_i$ жалби. 

Рок за жалбе траје $Q$ дана. $j$-тог од тих $Q$ дана пристигне $x_j$ жалби, <s>(и те жалбе одбија)</s> на те жалбе одговара члан $k_j$. Када $k_j$ <s>(одбије све жалбе)</s> одговори на све жалбе, он их односи до свог контејнера и убацује у њега (тј. повећава $A_{k_j}$ за $x_j$). Међутим, уколико се додавањем $x_j$ жалби контејнер $k_j$ напуни, вишак жалби се пребацује у наредни контејнер (догађај комисији познат као преливање) и тако све до краја низа. Формално, уколико је $A_{k_j} + x_j > C_{k_j}$, $A_{k_j}$ постаје $C_{k_j}$ а $A_{k_j} + x_j - C_{k_j}$ жалби које су вишак се додаје у контајнер $k_j + 1$. Уколико се и последњи контејнер напуни, жалбе које су вишак једноставно падну на тротоар поред њега (еколошка освешћеност комисије има своје границе).


Након краја рока за жалбе, комисија додељује награде својим члановима на основу тога колико је пун њихов контејнер. Како је комисија презаузета <s>(одбијањем жалби)</s> одговарањем на жалбе, помозите јој и испишите колико жалби има у сваком контејнеру након свих $Q$ промена.

## Опис улаза
У првом реду стандардног улаза, дат је цео број $N$. У другом реду, дато је $N$ целих бројева, $i$-ти од њих предстаља $A_i$. У трећем реду, дато је $N$ целих бројева, а $i$-ти од њих представља $C_i$. 

У наредном реду, дат је један цео број $Q$. У $j$-том од наредних $Q$ редова, дата су по два цела броја $k_j$ и $x_j$, који означавају промену $A_{k_j} = A_{k_j} + x_j$.

## Опис излаза
У једином реду стандардног излаза исписати вредности низа након свих операција.

## Пример 1

### Улаз

```
4
1 3 2 3
5 4 5 4
2
3 2
2 4
```

### Излаз

```
1 4 5 4
```
### Објашњење
Комисија има $4$ члана. 

Контејнер првог члана има $1$ жалбу и капацитет $5$.
Контејнер другог члана има $3$ жалбе и капацитет $4$.
Контејнер трећег члана има $2$ жалбе и капацитет $5$.
Контејнер четвртог члана има $3$ жалбе и капацитет $4$.

Рок за жалбе траје $2$ дана.

Првог дана стижу $2$ жалбе и за њих је задужен трећи члан комисије. Како његов контејнер има $2$ жалбе, а капацитет $5$, након обе жалбе стају у контејнер и након овог дана у њему се налази $4$ жалбe.



Другог дана стижу $4$ жалбе и за њих је задужен други члан комисије. Како његов контејнер има $3$ жалбе а капацитет $4$, у њега стане једна жалба а преостале $3$ се пребацују у трећи контејнер. Међутим, након првог дана, овај контејнер има $4$ жалбе, а капацитет $5$, па и у њега стаје само једна жалба. Преостале $2$ се пребацују у четврти контејнер. У њему се налазе $3$ жалбе и има капацитет $4$, па и у њега стаје само једна жалба. Како је ово последњи контејнер у низу, последња жалба неће бити убачена ни у један контејнер.



## Ограничења
* $1 \leq N, Q \leq 200.000$
* $0 \leq A_i \leq C_i \leq 10^9$ за $1 \leq i \leq N$
* У свих $Q$ упита важи $1 \leq k_j \leq N$ и $0 \leq x_j \leq 10^9$ (такмичари су немилосрдни у свом слању жалби).

Тест примери су подељени у четири дисјунктне групе:

* У тестовима вредним 30 поена: $Q = 1$.
* У тестовима вредним 30 поена: $N, Q \leq 5.000$.
* У тестовима вредним 15 поена: За све $1 \leq i \leq N$ важи $C_i \leq 10$.
* У тестовима вредним 25 поена: Без додатних ограничења.
