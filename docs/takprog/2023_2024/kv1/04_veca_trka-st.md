Можда сте чули за тзв. "велику трку" која се дешава у једној земљи из комшилука. Ако питате њих шта је највећи годишњи спектакл код њих, рећи ће вам  ﻿"У РеПуБлИцИ иЗоМеТрИјИ нАјВеЋи ГоДиШњИ сПеКтАкЛ јЕ вЕлИкА тРкА кОјА сЕ оДрЖаВа У сРцУ дРжАвЕ - цЕнТрАлГрАдУ"  (фуј). Ако питате нас, то су све будалаштине, а праве трке се дешавају само код нас у Републици Линији. Међутим, служећи се вештим маркетиншким триком, они су своју "трку" промовисали на једном од највећих догађаја на свету - окружном такмичењу из информатике $2021$ - и сад имају милионе туриста сваке године. Е па, сада је на наш ред! А да не помињемо да су квалификације још веће такмичење...

Илустроваћемо супериорност наших трка примером. Данас се одржава једна трка са $N$ учесника. Тркачи су постављени на бројевној правој (ми се не замлаћујемо "слатким" рутама, најбитнија је брзина). Сваки тркач има различиту почетну позицију $x_i$ и неку брзину $v_i$. Када трка крене, свако потрчи својом брзином у позитивном смеру ("ка десно") и настави то да ради заувек. Прецизније, након $t$ позиција $i$-тог тркача је $x_i+t\cdot v_i$

Најбитније је ко је бржи од кога, тако да нас интересују тренуци када један тркач претекне другог. Да бисте могли истински да се уживите у нашу трку, захтевамо од вас да нађете тренутак $K$-тог претицања. 

## Опис улаза
У првој линији стандардног улаза се налазе два броја $N$ и $K$ из текста задатка. У наредних $N$ линија се налазе по два цела броја $x_i$ и $v_i$.

## Опис излаза
Потрбено је исписати један број - време $K$-тог претицања. Ваше решење се сматрати тачним уколико се разликује од комисијског за мање од $10^{-4}$.

## Пример 1

### Улаз

```
4 3
1 5
2 2
3 3
5 2
```

### Излаз

```
1.333333333
```

### Објашњење
Прво претицање ће се догодити када први тркач да претекне другог након трећине секунде (у том тренутку се оба тркача налазе на локацији $2\frac{2}{3}$). Друго претицање ће се догодити када први тркач претекне трећег након укупно једне секунде. Коначно, треће претицање ће се догодити четири трећине секунде од почетка трке, када први тркач престигне последњег. У овом примеру још и трећи игрч претекне четврог укупно две секунде након почетка, и онда више никад нико никога не претекне.

## Пример 2

### Улаз

```
4 5
1 4
2 3
3 2
4 1
```

### Излаз

```
1.000000000
```

### Објашњење
Након једне секунде ће се сва $4$ тркача налазити у позицији $5$. У том тренутку се дешава 6 претицања истовремено, па се пето претицање деси после једне секунде.


## Ограничења
 * $1\leq N \leq 150.000$
 * $1\leq K \leq \frac{N(N-1)}{2}$
 * За сваки тест пример се гарантује да ће се догодити барем $K$ претицања
 * $1\leq x_1<x_2<\cdots<x_N \leq 10^9$
 * $1\leq v_i \leq 10^8$
 
Тест примери су подељени у $5$ дисјунктних група

 * У тест примерима вредним 10 поена: $N=2$.
 * У тест примерима вредним 20 поена: $N\leq2000$.
 * У тест примерима вредним 15 поена: $K=1$.
 * У тест примерима вредним 25 поена: $K\leq300.000$.
 * У тест примерима вредним 30 поена: Нема додатних ограничења.
