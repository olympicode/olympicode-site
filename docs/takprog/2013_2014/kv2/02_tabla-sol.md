## Решење за $N, M\leq1000$:
Табла димензија $N$ и  $M$ има $N\cdot M$ поља. У овом случају, то је довољно мало поља да их можемо све обићи и проверити да ли су црна. Ако нумеришемо редове бројевима од $1$ до $N$ од горе на доле, а колоне бројевима од $1$ до $M$ слева надесно, поље у реду $i$ и колони $j$ је црно уколико важи да је $i+j$ непарно. Временска сложеност: $O(N\cdot M)$, меморијска сложеност: $O(1)$.

## Главно решење:
Ограничења су сад превелика да бисмо прошли кроз свако поље, али то нам заправо није неопходно. Уколико је макар једно од $N$ и $М$ парно, јасно је да је решење $\frac{N\cdot M}{2}$, јер је у сваком реду (уколико је $M$ парно), односно колони (уколико је $N$ парно), једнак број црних и белих поља.
Слично томе, када су оба непарна, може се закључити да је решење $\lceil \frac{N\cdot M}{2} \rceil$, где је $\lceil x \rceil$ горњи цео део броја $x$ (најмањи цели број већи или једнак броју $x$). Временска сложеност: $O(1)$, а меморијска: $О(1)$. При рачунању резултата, обавезно обратити пажњу да не дође до прекорачења при множењу $32$-битних бројева, тј. потребно је користити $64$-битне податке (нпр. *long long* у C++).
