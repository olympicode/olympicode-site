Мали Перица, играјући игру ”Flappy Bird”, је приметио да птица увек уједначено скакуће, без обзира на то у којој је фази падања као и да се никад не умара. Ово је Перици било јако неприродно, тако да је решио да направи нову верзију игрице, TheBird™. Међутим, комисија га је одмах пријавила полицији за крађу ауторских права, тако да су му могућности за дистрибуцију игрице у иностранство сада јако ограничене.

Перица је направио одређен број копија игрице, и намерава да их пренесе од фирме (место А) до дистрибутера за страно тржиште (место Б). Да би то урадио, на располагању му је један шлепер који може да пренесе ограничен број игрица одједном. На путу од места А до места Б налази се одређен број контролних пунктова царине: уколико Перица превози бар једну копију игрице у моменту уласка на пункт, мора поклонити цариницима једну копију као мито. На пункту се копије могу истоварити, па поново покупити касније. Перица такође не жели да се враћа назад у место А више од $X$ пута (да не би испао сумњив саобраћајцима).

Перицу интересује колики је највећи број копија игрице TheBird™ који се могу допремити до места Б.

## Ulaz
У првом и једином реду стандардног улаза налазе се četiri цела броја, $N$, $C$, $L$ и $X$, који представљају број копија игрице, капацитет шлепера, број пунктова и максималан број враћања у место А, редом.

## Izlaz
У првом и једином реду стандардног излаза исписати највећи број копија игрице којe се могу допремити.

## Primer 1
### Ulaz
```
4000 1000 1000 1
```

### Izlaz
```
500
```

## Objašnjenje primera
Перица може најпре да напуни шлепер са $1000$ игрица, да га довезе до $500$-тог пункта, и да ту истовари $500$ копија које су му остале у шлеперу. Затим се враћа у место А и на исти начин довози још $500$ копија на $500$-ти пункт. Тада поново пуни шлепер са претходно остављених $500$ копија, и тако долази до места Б, са $500$ допремљених копија. Није могуће направити стратегију која доноси више копија до места Б.

## Ograničenja

* $1 \leq N, C, L \leq 10^{18}$.
* $0 \leq X \leq 10^6$.

Тест примери су подељени у dve дисјунктне групе:

* У тест примерима вредним $40$ поена важи $N, C, L \leq 10^6$.
* У тест примерима вредним 60 поена нема додатних ограничења.
