# Антиматеријски топ

Аутор: 
Текст и тест примери: 
Анализа решења: Александар Вишњић
Тестирање: 

### Први подзадатак:
Генеришимо свих $2^N$ вектора који представљају крајње збирове по колонама након коришћења антиматеријског топа. Потребно је за сваки проверити да ли се подудара са траженим вектором. Сложеност је $O(2^N \cdot M)$.

### Други подзадатак:
Потребно је проверити на колико начина можемо изабрати подскуп нашег скупа тако да је његов збир једнак траженом броју. Пошто је $n\leq 30$, то радимо техником ***meet in the middle***: Поделимо наш скуп на две једнаке половине, генерижемо свих $2^{\frac{N}{2}}$ могућности за оба скупа, и преко сортирања и два показивача одредимо колико има збирова два броја из оба скупа који су једнаки датом броју. Сложеност је $O(2^{\frac{N}{2}} \cdot N)$.

### Главно решење:
Опет користимо ***meet in the middle***, али овај пут мапирамо векторе. Дељењем матрице на горњи и доњи део који су приближно једнаки можемо генерисати све могуће векторе. Затим је потребно проверити за два скупа на колико начина можемо изабрати по један вектор из сваког тако да њихов збир буде једнак траженом вектору. То радимо тако што за први скуп мапирамо све векторе (map<vector< int>, int>, бројимо колико има сваког од вектора) а за сваки вектор из другог скупа проверавамо колико има вектора из првог који су једнаки разлици траженог вектора и вектора из другог скупа. Сложеност је $O(2^{\frac{N}{2}}\cdot N \cdot M)$.


