Са почетком пролећа, почињу и одређени проблеми у градовима широм Србије. Наиме, јаки пролећни ветрови су оштетили каблове за струју између свих бандера и спречили грађане у стандардним пролећним активностима – гледању ТВ-а и програмирању.

Град можемо замислити као $x$-осу на којој се налази $n$ бандера и $m$ кућа задатих својим координатама. За сваку бандеру је позната цена одржавања $c_i$ и свака бандера може бити повезана каблом са највише једном бандером и то само ако су на растојању не већем од $D$. Цена кабла по јединичној дужини је $S$. За кућу кажемо да је снабдевена струјом уколико изнад ње пролази кабл тј. уколико постоји бар један пар бандера који је повезан каблом и од којих је једна лево а друга десно у односу на поменуту кућу.

Цена произвољног система повезивања бандера једнака је **(збир цена одржавања свих бандера које садрже један крај кабла) + (укупнa дужина каблова пута $S$)**. Познати електричар Раша је позван у помоћ да повеже неке бандере кабловима тако да је свака кућа снабдевена струјом. Он је израчунао цену најјефтинијег таквог система и испоставило се да је то $C$.  Међутим, он је изгубио папирче на коме је била написана цена кабла по јединичној дужини $S$. Помозите му да одреди ту цену ако су вам познати сви претходни подаци и чињеница да је $S$ природан број. 

## Ulaz
У првом реду стандардног улаза налазе се $4$ природна броја - $n$, $m$, $D$ и $C$, тим редом, који представљају одговарајуће податке из текста задатка. У наредном реду налазе се $n$ природних бројева; $i$-ти број представља цену одржавања $i$-те бандере.  У наредном реду налазе се још $n$ природних бројева у растућем поретку; $i$-ти број предстаља координату $i$-те бандере на $x$-оси. У последњем реду налази се $m$ природних бројева који представљају координате кућа на $x$-оси. Све кооринате на $x$-оси су различите.

## Izlaz
У првом и једином реду стандардног излаза исписати природан број $S$. Гарантује се да ће решење увек постојати. Ако постоји више решења, исписати било које.

## Primer 1
### Ulaz
```
4 2 12 32
1 5 17 3
1 5 15 17
9 10
```

### Izlaz
```
2
```

## Objašnjenje primera
Имамо $4$ бандере на кооринатама $1$, $5$, $15$, $17$ и ценама одржавања $1$, $5$, $17$, $3$, тим редом, као и $2$ куће на координатама $9$ и $10$. Бандере се могу повезивати само ако растојање између њих није веће од $12$ и познато је да је цена оптималног система једнака $32$. Приметимо да у оптималном систему не учествује прва бандера јер њу можемо повезати само са другом (остале су удаљене за више од $12$) а у том случају ниједну кућу није могуће снабдети струјом (бандеру можемо повезати са највише једном бандером). Према томе једине две могућности за систем у коме је свака кућа снабдевена струјом је повезивање $2.$ и $3.$ или $2.$ и $4.$ бандере.

У првом случају ($2.$ и $3.$), укупна цена је $c_2+c_3+|5-15|\cdot S = 22+10S = C = 32$ одакле добијамо да је $S=1$. Међутим, ако је $S=1$, можемо повезати $2.$ и $4.$ бандеру при чему добијамо добар систем са ценом $c_2+c_4+|5-17|\cdot S=20 < C$ што је немогуће (цена најјефтинијег система је $C$).

У другом случају ($2.$ и $4.$), укупна цена је $c_2+c_4+|5-17|\cdot S=32$ одакле добијамо $S=2$. За ову вредност броја $S$ је $C$ заиста најјефтинија цена доброг система (јефтинија од једине преостале могућности) па $S=2$ задовољава услове задатка.

## Ograničenja

* $1\leq n, m \leq 300.000$.
* Координате бандера и кућа и цене одржавања бандера су цели бројеви из сегмента $[1, 10^9]$.
* $1\leq D,C\leq 10^9$.

Тест примери су подељени у pet дисјунктних група:

* У тест примерима вредним $20$ поена важи $n, m, C\leq 100$.
* У тест примерима вредним $20$ поена важи $n\leq 1.000$.
* У тест примерима вредним $20$ поена важи $D=10^9$.
* У тест примерима вредним $20$ поена важи $n\leq 50.000$.
* У тест примерима вредним $20$ поена нема додатних ограничења.
