Стигло је пролеће, висибабе су увелико почеле да расту, а газда Срба жели да то искористи и да профитира продавајући висибабе људима у граду који немају двориште, а желе да се радују овом првом пролећном цвећу. 

У свом дворишту Срба има $N$ висибаба **поређаних у ред**, и за сваку је одредио, гледајући њену лепоту, **колико динара може да заради ако је прода**.

Пошто има много висибаба, а Срба је мало лењ, он је купио две машине (висибабобераче) које ће их брати уместо њега. Ипак, машине захтевају струју, и што је већа висибаба машина захтева више потрошње. Срба је за сваку висибабу израчунао **колико ће у динарима платити струју** ако би је машина обрала. Да би додатно уштедео, Срба неће да стално гаси и пали машине, већ ће их само једном упалити, пустити сваку од њих да обере **неки број узастопних висибаба**, и затим угасити. При томе, **обе машине морају да буду укључене** за неку узастопну групу висибаба (за барем једну висибабу), а те групе **не смеју да садрже ниједну исту висибабу**.

Помозите Срби да оствари **највећи профит**, рачунајући добит од продавања висибаба и трошак на струју за брање.

## Ulaz
У првом реду стандардног улаза се налази број $N$ који представља број висибаба у Србином дворишту. У другом реду се налази низ од $N$ бројева $Z_i$ где $i$-ти број представља колико ће Срба зарадити ако прода $i$-ту висибабу. У трећем реду се налази низ од $N$ бројева $S_i$  у коме $i$-ти број означава колико ће динара потрошити на струју уколико бере $i$-ту висибабу.

## Izlaz
У први и једини ред стандардног излаза исписати један број – колико Срба највише може да заради. Обратите пажњу да ово може бити и негативан број, уколико ће Срба у сваком случају више изгубити на струју него на продају.

## Primer 1
### Ulaz
```
11
5 6 3 14 9 7 11 3 8 1 4
1 5 11 4 6 4 4 5 4 8 2
```

### Izlaz
```
19
```

## Primer 2
### Ulaz
```
2
3 3
5 2
```

### Izlaz
```
-1
```

## Objašnjenje primera
У првом примеру, једно од решења где добијамо највећи профит је ако прву машину пустимо да обере само $4$. висибабу (профит је $10 = 14 – 4$), а другу машину пустимо да обере од седме до девете висибабе (профит је $9 = (11 + 3 + 8) – (4 + 5 + 4))$, па је укупан профит $9 + 10 = 19$.

У другом примеру немамо избора осим да прву машину пустимо да обере прву висибабу, а другу машину да обере другу, где ћемо код прве висибабе изгубити $2$ динара, а код друге зарадити $1$ динар, па је укупна зарада $-1$.

## Ograničenja

* $2\leq N\leq 10^6$.
* $0\leq Z_i\leq 10^9$.
* $0\leq S_i\leq 10^9$.

Тест примери су подељени у četiri дисјунктне групе: 

* У тест примерима вредним $20$ поена важи $N\leq 50$.
* У тест примерима вредним $20$ поена важи $N\leq 500$.
* У тест примерима вредним $20$ поена важи $N\leq 5000$.
* У тест примерима вредним $40$ поена нема додатних ограничења.
