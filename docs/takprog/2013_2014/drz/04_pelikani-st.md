Са почетком пролећа, пеликани из Африке долећу у крајеве Србије са идеалним климатским условима. Омиљено место за окуљање им је велико квадратно језеро димензија $N\times N$ метара. 

Можемо замислити да је језеро издељено на $N\times N$ квадратних поља површине $1m^2$. Са $(i, j)$ ћемо означавати поље које је $i$-то по реду у односу на северну (горњу) страну и $j$-то по реду у односу на источну (леву) страну језера (нпр. $(1, 1)$ је горње-лево а $N$, $1$ доње-лево поље). **У сваком тренутку се на произвољном пољу може налазити највише један пеликан.**

Такође са почетком пролећа, на језеро долазе шетачи који бацају мрвице бајатог хлеба (омиљена храна пеликана) у језеро. Када се у неком тренутку појави шетач на некој од $4$ обале језера (исток, запад, север или југ), **сви пеликани крену истом брзином ка тој обали у правцу нормале на ту обалу** (нпр. ако се шетач појави на северу, сви пеликани се крећу искључиво у правцу севера тј. “нагоре”; слично и за остале стране света) **све док не дођу до саме обале или до неког од пеликана испред њих** тј. “сабију” се испред одговарајуће обале (видети објашњење тест примера). Уколико се после тога појави нови шетач, они **из тренутне позиције** понаљају кретање у правцу нове обале итд.

Познат је почетни распоред пеликана у језеру и позанто је да се, редом, дешавало $Q$ догађаја једног од следећа $2$ типа:

* `1 i` – појавио се шетач на обали $i$ ($1$ – северна, $2$ – западна, $3$ – јужна, $4$ – источна) и пеликани су променили своје позиције на претходно описан начин;
* `2 i j` – констатовано је да ли се у датом тренутку на пољу $(i, j)$ налази неки пеликан или не. 

**Исписати одговор на све догађаје типа $2$.**

## Ulaz
У првом реду стандардног улаза налази се природан број $N$ – димензија језера. У наредних $N$ редова налази се по један стринг дужине $N$ састављен искључиво од нула и јединица – $j$-ти карактер $i$-тог стринга је $1$ уколико се на почетку на пољу $(i, j)$ налази пеликан, а $0$ иначе.  У наредном реду налази се број $Q$ – број догађаја. У наредних $Q$ редова налазе се описи догађаја у горе поменутом облику у редоследу којим су се догодили.

## Izlaz
За сваки догађај типа $2$ исписати у посебном реду (и у редоследу датим на улазу) одговарајући одговор – `1`, уколико се у том тренутку на датом пољу налази неки пеликан, односно `0` у супротном.

## Primer 1
### Ulaz
```
5
00000
01000
11000
01010
00000
6
2 5 2
1 3
2 5 2
2 3 2
1 4
2 5 2
```

### Izlaz
```
0
1
1
0
```

## Objašnjenje primera
Имамо $5$ пеликана у језеру димензија $5\times 5$ и $6$ догађаја. За први догађај типа $2$ одговор је $0$ јер нема пеликана на пољу $(5, 2)$. Затим се појављује шетач на јужној обали и сви пеликани иду “надоле” – пеликани са поља $(3, 1)$, $(2, 2)$, $(3, 2)$, $(4, 2)$ и $(4, 4)$ прелазе, редом, на поља $(5, 1)$, $(3, 2)$, $(4, 2)$, $(5, 2)$ и $(5, 4)$ и јасно је да на пољима $(5, 2)$ и $(3, 2)$ има пеликана. Затим се појављује шетач на источној обали; после нове промене позиција, пеликани заузимају поља $(5, 3)$, $(3, 5)$, $(4, 5)$, $(5, 4)$ и $(5, 5)$, па је поље $(5, 2)$ празно.

## Ograničenja

* $1\leq N\leq 1.000$.
* $1\leq Q\leq 300.000$.
* У сваком упиту `1 i` је $1\leq i\leq 4$, а у сваком упиту `2 i j` је $1\leq i, j\leq N$.

Тест примери су подељени у tri дисјунктнe групe:

* У тест примерима вредним $20$ поена важи $n, m, Q\leq 100$.
* У тест примерима вредним $40$ поена важи $Q\leq 30.000$.
* У тест примерима вредним $40$ поена нема додатних ограничења.
