Марица, студенткиња природно-математичког факултета, редовно похађа вежбе из предмета “Теорија апроксимација и квадратурне формуле”. Вежбе су врло једноставне: асистенткиња на табли напише $N$ природних бројева и од студената тражи да их апроксимирају а затим и квадрирају. Међутим, Марица не познаје довољно ову теорију па се концентрише на своју омиљену разоноду – бојење датих бројева воденим бојицама.

Марица цифре сваког броја **боји на специфичан начин**: цифру $1$ боји црвеном, цифру $2$ плавом, цифру $3$ жутом, цифру $4$ наранџастом, цифру $5$ зеленом и цифру $6$ љубичастом бојом. Остале цифре јој нису занимљиве и њих не боји. Наравно, она користи само **основне боје – црвену, плаву и жуту**. За бојење једне цифре основном бојом потребно јој је **$2$ милиграма (mg) одговарајуће боје** док јој је за бојење осталим бојама потребно **по $1$ милиграм одговарајућих основних боја**: за наранџасту $1mg$ црвене и $1mg$ жуте, за зелену $1mg$ жуте и $1mg$ плаве, за љубичасту $1mg$ плаве и $1mg$ црвене боје.

За датих $N$ природних бројева, помозите Марици да израчуна колико ће јој бити потребно милиграма сваке од основних боја да би их све обојила.

## Ulaz
У првом реду стандардног улаза налази се природан број $N$ – број бројева које Марица планира да обоји. У наредних $N$ редова налази се по један природан број $A_i$ – бројеви које треба обојити.

## Izlaz
У првом и једином реду стандардног излаза исписати $3$ цела броја одвојена по једним размаком – број милиграма црвене, плаве и жуте боје, **у том редоследу**, неопходан Марици за тражено бојење.

## Primer 1
### Ulaz
```
2
123
34086
```

### Izlaz
```
4 3 5
```

## Objašnjenje primera
Потребно је обојити два броја. За бојење првог броја ($123$) потребно је по $2mg$ сваке од основних боја. За бојење другог броја: за цифру $3$ је потребно $2mg$ жуте, за цифру $4$ по $1mg$ црвене и жуте, цифре $0$ и $8$ се не боје, за цифру $6$ по $1mg$ плаве и црвене. Укупно је потребно $4mg$ црвене, $3mg$ плаве и $5mg$ жуте боје.

## Ograničenja

* $1 \leq N \leq 10^5$.
* $1 \leq A_i \leq 10^9$.

Тест примери су подељени у tri дисјунктне групе:

* У тест примерима вредним $30$ поена важи $1\leq А_i\leq 9$, тј. сви бројеви су једноцифрени.
* У тест примерима вредним $30$ поена важи $N=1$.
* У тест примeрима вредним $40$ поена нема додатних ограничења.