Ивица, вечити студент математичког факултета, наjвише од свега воли да гледа фудбалске утакмице, пије пиво и излази на испите из Топологије. Интересантно је да је он за тај испит учио само једном у животу али и да професор на сваком испиту даје исте задатке што за последицу има да **сваки пут када Ивица изађе на испит из овог предмета, он освоји $A$ поена.**

Једног дана, извесна врачара је Ивици гледала у длан и рекла му је да се (јасно као дан) види да ће он завршити факултет **оног тренутка када укупна сума његових поена на испитима из Топологије буде почињала истим низом цифара као мистични број $B$**. Сада Ивица не може да спава од нестрпљења и занима га колика ће бити укупна сума његових поена у тренутку када заврши факултет. Помозите му!

## Ulaz
У првом реду стандардног улаза налази се природан број $A$, број поена које Ивица осваја на сваком испиту из Топологије. У другом реду стандардног улаза налази се природан број $B$ – мистични број.

## Izlaz
У првом и једином реду стандарног излаза исписати један природан број – број поена које ће Ивица имати у збиру на испитима из Топологије у тренутку када заврши факултет. Уколико се то никада неће десити, исписати $-1$ (без наводника).

## Primer 1
### Ulaz
```
15
43
```

### Izlaz
```
435
```

## Objašnjenje primera
Ивица осваја $15$ поена по испиту и завршиће факултет када укупна сума почиње низом цифара `43`. То ће се први пут десити после $29$ испита (не може раније) и тада ће  имати $29\cdot 15 = 435$ поена.

## Ograničenja

* $1 \leq A \leq 10^9$.
* $B$ је природан број и имаће највише $10^5$ цифара.

Тест примери су подељени у četiri дисјунктне групе:

* У тест примерима вредним $15$ поена важи $1\leq B\leq 9$.
* У тест примерима вредним $20$ поена важи $1\leq A, B \leq 10^3$.
* У тест примерима вредним $35$ поена важи $1\leq A,B\leq 10^9$.
* У тест примерима вредним $30$ поена нема додатних ограничења.



