За комплетно решење задатка, довољно је испитати сва поља на које скакач може доћи у једном, односно у два потеза.  За ово је најједноставније направити два константна низа: $dx[1\ldots 8] = \{-2, -2, -1, -1, 1, 1, 2, 2\}$ i $dy[1\ldots 8] = \{-1, 1, -2, 2, -2, 2, -1, 1\}$; тада скакач са поља $(x, y)$ може скочити на поља облика $(x+dx[i], y+dy[i])$, за свако $1\leq i \leq 8$, која су унутар табле.

За $K=2$, такође генеришемо све могуће (дво)потезе (њих $64$) при чему проверавамо да ли је скакач унутар табле и после првог и после другог потеза. Приметимо да је могуће да смо на неко поље стигли на $2$ начина али то поље треба рачунати само једном у решењу. Један од начина за избацивање дупликата је да у низу памтимо сва различита поља до којих смо до тада могли доћи у два потеза и, уколико се тренутно поље не налази у низу, додајемо га и повећавамо решење за $1$. 

Рачунање неког поља $2$ пута смо могли избећи и користећи чињеницу да скакач после $2$ потеза може отићи највише 4 поља у сваком смеру – довољно је “одсећи” одговарајући део табле димензије не веће од 5×5 и једноставно маркирати одговарајућа поља у добијеној малој матрици.

Временска и меморијска сложеност алгоритма је у сваком случају $О(1)$.
