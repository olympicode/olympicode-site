На овогодишњим Зимским олимпијским играма у руском граду С(к)очију у дисциплини ски-скокови нашу земљу представља прекаљени скакач Мишке. Терен за скакање можемо замислити као матрицу са $n$ врста и $m$ колона подељену на $nm$ поља при чему се Мишке на почетку налази на пољу у пресеку $r$-те врсте и $c$-те колоне. Међутим, осим што је прекаљени скакач, Мишке је и прекаљени играч шаха па уме да скаче само као **фигура скакач у шаху**. 

Пре него што изабере где ће скакати, Мишке жели да зна на колико **различитих** поља може завршити ако крене са свог почетног поља и направи **тачно** $k$ скокова **($k$ ће увек бити $1$ или $2$)**. Како Мишке није прекаљени програмер, на вама је да му дате ову информацију која ће му помоћи у борби за медаљу!

## Ulaz
У првом реду стандардног улаза налазе се, редом, pet природних бројева раздвојених по једним размаком: $n$ (број врста), $m$ (број колона), $r$ (редни број врсте у којој се Мишке налази на почетку), $c$ (редни број колоне у којој се Мишке налази на почетку) и $k$ (број скокова које планира да направи). Врсте и колоне су нумерисане почевши од броја $1$.

## Izlaz
У првом и једином реду стандардног излаза исписати број различитих поља на које Мишке може завршити после тачно $k$ потеза ако крене са свог почетног поља.

## Primer 1
### Ulaz
```
8 8 1 2 1
```

### Izlaz
```
3
```

## Objašnjenje primera
Терен је димензија $8\times 8$, Мишке се налази у пресеку прве врсте и друге колоне, тј. на пољу $(1, 2)$. После једног скока он може завршити само на пољима $(3, 1)$, $(3, 3)$ и $(2, 4)$, па је решење $3$.

## Ograničenja

* $1 \leq r \leq n \leq 2\cdot 10^9$.
* $1 \leq c \leq m \leq 2\cdot 10^9$.
* $1 \leq k \leq 2$.

Тест примери су подељени у dve дисјунктне групе:

* У тест примерима вредним $60$ поена је $k=1$.
* У тест примерима вредним $40$ поена је $k=2$.
