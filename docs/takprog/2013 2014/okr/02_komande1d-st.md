Данас је лоше време напољу и студент Срба је одлучио да неће излазити из куће, па тако неће отићи ни на факултет. Ипак, онда би изгубио битне бодове на предавањима, па је смислио нови начин како ће присуствовати њима. Направио је робота који ће отићи уместо њега, чак и записивати оно што прича професор.

Село у коме живи Срба се може замислити као велика бројевна права. Србина кућа се налази на координати $0$, док се његов факултет налази на координати $X$.

Роботу, који је мали Срба направио, се могу задати следеће команде:

*  `L` – Иди лево (uколико је био на координати $x$ помериће се на $x-1$);
* `R` – Иди десно (uколико је био на координати $x$ помериће се на $x+1$).

Студент Срба је роботу већ задао $N$ команди. Међутим, пошто он одавно није ишао на факултет, заборавио је тачан пут до њега, а робот је завршио у пивници. Сада роботу треба променити команде, и Срба вас моли да му помогнете. Пошто се већ довољно намучио правећи робота и пишући ове команде, он жели само да **обрише тачно $K$ команди**. Нађите било којих $K$ команди које Срба може да обрише тако да на крају стигне у координату $X$ или испишите $-1$ уколико то није могуће.

## Ulaz
Сваки тест пример се састоји од $3$ посебна потпримера.

Први ред сваког потпримера садржи $3$ броја одвојена по једним знаком размака – $N$, $X$ и $K$ који редом представљају број команди које је Срба задао роботу, координату факултета и број комади које Срба треба да избрише. Други ред потпримера садржи $N$ карактера који представљају команде које је Срба задао роботу.

## Izlaz
За сваки потпример у посебном реду исписати по $K$ бројева одвојених по једним знаком размака, који представљају индексе команди које треба обрисати (команде су индексиране од $1$). Уколико не постоји $K$ команди које се могу обрисати и стићи у тражену координату, исписати $-1$. Уколико постоји више могућих решења, исписати било које.

## Primer 1
### Ulaz
```
5 -2 3
RLLLL
4 3 2
RRRL
6 2 2
RRLRLR
```

### Izlaz
```
1 2 5
-1
6 5
```

## Objašnjenje primera
У првом потпримеру је могуће обрисати $1.$ $2.$ и $5.$ команду, и тако ће остати само `LL` што ће робота одвести на координату факултета. Друга решења би се такође признала, као нпр. `1 2 3`. У другом потпримеру није могуће обрисати ниједне две комаnде тако да робот на крају стигне на координату $3$, па зато треба исписати $-1$.

## Ograničenja

* $1 \leq N \leq 10^5$.
* $0 \leq K \leq N$.
* $-10^9 \leq X \leq 10^9$.

Тест примери су подељени у dve дисјунктне групе: 

* У тест примерима вредним $40$ поена важи $N\leq 1000$.
* У тест примерима вредним $60$ поена нема додатних ограничења.
