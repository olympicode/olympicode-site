## Решење за $N \leq 1000$
Можемо, на пример, фиксирати колико десних команди ћемо обрисати. Онда знамо и колико левих команди морамо обрисати ($l = K-d$, где је $d$ број десних команди које обришемо, слично за $l$). Увек можемо обрисати првих $l$ левих команди и првих $d$ десних команди (наравно, морамо пазити да их имамо довољно). Након тога, можемо проверити да ли дати низ команди заиста доводи до координате $X$. Временска сложеност: $O(N\cdot K)$, меморијска сложеност: $O(N)$.

## Главно решење
За сваки од три потпримера појединачно  у првом пролазу кроз команде је потребно одредити број левих и десних команди. Тако одређујемо координату пивнице (нека буде означена са $P$) као разлику броја десних и левих кретања. Неопходно је обрисати $X-P$ померања налево у случају да је $X>P$ или $P-X$ померања надесно, у  супротном. У том тренутку смо већ довели робота до позиције факултета, али пошто морамо обрисати тачно $K$ команди, можда нам преостане још команди које треба обрисати. Како се не би пореметила позиција на којој ће се робот налазити потребно је обрисати једнаку количину десних и левих корака преосталим брисањима.  Доћи од позиције пивнице до места факултета је могуће једино ако су задовољени услови да је $K-|P-X|\ge 0$,  да је $K-|P-X|$ дељив са $2$ (да бисмо могли да поделимо преостала брисања равномерно на леве и десне команде), а потребно је и имати довољан број левих и десних команди од преосталих команди како бисмо их обрисали. Ако су сви ови услови задовољени довољно је још само проћи поново кроз низ команди и исписати места где се прво налази одређени број команди налево и надесно. Временска сложеност: $O(N)$, меморијска сложеност: $O(N)$.
