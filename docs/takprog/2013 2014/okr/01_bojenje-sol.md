## Решење за $1 \leq A_i \leq 9$, односно кад су сви бројеви једноцифрени
Све цифре су већ одвојене и њихов број је познат пошто је сваки број једноцифрен. За сваку од цифара је потребно проћи кроз случајеве како би се утврдило која је и у складу са бројем треба додати по $1$ mg одређене две боје (за бројеве $4$, $5$ или $6$) или $2$ mg одређене боје (за бројеве $1$, $2$ или $3$) или ништа (за све остале бројеве). Временска сложеност: $O(N)$, меморијска сложеност: $O(1)$.

## Решење за $N=1$
Дат је само један број који може имати било колико цифара. Том броју скидамо последњу цифру и за њу као у претходној групи примера проверавамо које боје је потребно искористити за фарбање и у којој количини. Процес се понавља док се целобројним дељењем броја са $10$ не добије нула. Временска сложеност: $O(logN)$, меморијска сложеност: $O(1)$.

## Главно решење
Идеја за решавање претходног примера се сад користи на сваком од $N$ бројева појединачно, док се количина црвене, плаве и жуте фарбе потребних сабира за све бројеве. Временска сложеност: $O(NlogN)$, меморијска сложеност: $O(1)$.