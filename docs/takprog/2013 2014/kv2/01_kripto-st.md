Мали Перица без престанка игра игрицу ”Flappy Bird” још откако је комисија одлучила да је уведе као разбибригу за такмичаре између квалификација. Како је игра веома фрустрирајућа, а Перица нестрпљив да напредује на ранг листи такмичара (да би повећао своје шансе да оде на ИОФБ – међународну олимпијаду у ”Flappy Bird”-у), одлучио је да искористи своје хакерске способности и пошаље HTTP захтев за промену скора. Међутим, није слутио да је комисија увела нову заштиту против хакера – захтеви са нереалистично великим скоровима се модулују (узима се остатак при дељењу) са неком вредношћу пре него што се уписују у базу података. 

Перица је успео да сазна модул који комисија користи – међутим још увек није савладао саму операцију модуловања, тако да вас је замолио да му помогнете да одреди колико поена ће бити уписано за неки конкретан захтев.

## Ulaz
У првом и једином реду стандардног улаза налазе се два цела броја $N$ и $M$, који представљају скор који је Перица послао у свом захтеву и комисијин модул, редом.

## Izlaz
У првом и једином реду стандардног излаза треба исписати вредност која ће бити уписана у базу података за дати захтев.

## Primer 1
### Ulaz
```
15 7
```

### Izlaz
```
1
```

## Objašnjenje primera
Перица захтева да му се упише број $15$, међутим комисија сматра све скорове са $7$ или више поена нереалним – тако да ће заправо бити уписана вредност једнака остатку при дељењу $15$ са $7$, у овом случају $1$.

## Ograničenja

* $0 \leq N \leq 10^{100000}$. 
* $1 \leq M \leq 10^{18}$.

Тест примери су подељени у tri дисјунктне групе:

* У тест примерима вредним $20$ поена важи $N \leq 10^9$.
* У тест примерима вредним $20$ поена важи $N \leq 10^{18}$.
* У тест примерима вредним $60$ поена нема додатних ограничења.
